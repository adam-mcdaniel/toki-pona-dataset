14
1. sewi lawa o, kepeken pona pana sina la o pana e pona tawa mi. kepeken olin suli sina la o weka e pali ike mi.
2. o telo e mi tan ike mi. o kama e ni: mi jaki ala.
3. mi sona e pali ike mi. ona li lon sinpin mi.
4. pali ike mi li utala e sina kin li ike tawa sina kin.
toki sina li sona. pilin sina li pona. 
5. mi kama lon, lon ike. mama mi li open mama e mi lon ike. 
6. sina wile e lon pi anpa selo. o pana e sona (pi wan) pi lon anpa selo tawa mi.  
7. o telo e mi kepeken kasi pi jaki ala, tawa ni: mi jaki ala. o telo e mi, tawa ni: ko lete walo li walo lili; mi walo mute. 
8. o kama e ni: mi kute e musi e pona pilin. o kama e ni: kiwen sijelo pakala mi li musi pona. 
9. o nasin e sinpin sina, tan ike mi, tawa poka ante. o weka e pali ike mi ali. 
10. sewi lawa o, o kama lon e pilin pi jaki ala, tawa mi. o sin e kon pona, lon mi. 
11. o weka ala e mi, tan lon sina. o weka ala e kon sewi sina, tan mi. 
12. sina pana e pona kon. o pana sin e musi pona suli, tawa mi. o wawa e mi kepeken kon wile. 
[musi sewi nanpa mute mute luka luka wan  (luka wan)]
[tp jan Pilo]







[Young Literal Translation:
1. Favour me, O God, according to Thy kindness, According to the abundance of Thy mercies, Blot out my transgressions. 2 Thoroughly wash me from mine iniquity, And from my sin cleanse me, 3 For my transgressions I do know, And my sin 'is' before me continually. 4 Against Thee, Thee only, I have sinned, And done the evil thing in Thine eyes, So that Thou art righteous in Thy words, Thou art pure in Thyjudging. 5 Lo, in iniquity I have been brought forth, And in sin doth my mother conceive me. 6 Lo, truth Thou hast desired in the inward parts, And in the hidden part Wisdom Thou causest me to know.
7 Thou cleansest me with hyssop and I am clean, Washest me, and than snow I am whiter. 8 Thou causest me to hear joy and gladness, Thou makest joyful bones Thou hast bruised. 9 Hide Thy face from my sin. And all mine iniquities blot out. 10 A clean heart prepare for me, O God, And a right spirit renew within me. 11 Cast me not forth from Thy presence, And Thy Holy Spirit take not from me
12 Restore to me the joy of Thy salvation, And a willing spirit doth sustain me.]
