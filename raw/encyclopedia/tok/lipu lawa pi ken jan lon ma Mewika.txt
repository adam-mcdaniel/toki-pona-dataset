{{pini ala}}
[[sitelen:Bill_of_Rights_Pg1of1_AC.jpg|thumb|sitelen pi lipu lawa pi ken jan lon ma Mewika]]
tenpo sike 1787 la jan mama pi [[ma Mewika]] sin li pali e [[lawa lawa pi ma Mewika]]. taso lipu ni li toki lili taso lon ken jan. jan mute li pilin ike lon ni. ona li pali e {{nimi ijo|'''lipu lawa pi ken jan'''|Bill of Rights|toki Inli}} lon tenpo sike 1789. ona li kama lawa lon tenpo sike 1791. ante 10 li lon. ona li suli mute.
== ante nanpa wan ==
<!-- sina wile pona e sama toki ni, o lukin:
Congress shall make no law respecting an establishment of religion, or prohibiting the free exercise thereof; or abridging the freedom of speech, or of the press; or the right of the people peaceably to assemble, and to petition the Government for a redress of grievances.
-->
<blockquote>{{lipu li ala|kulupu pi pana lawa lon ma Mewika|kulupu pi pana lawa|U.S. Congress}} o toki ala lon [[nasin sewi]], o ala ala e ken pi nasin sewi, e ken toki, e ken sitelen, e ken kulupu, e ken ni: jan li toki tawa lawa lon wile pona ona.</blockquote>
=== ken nasin; lawa nasin ala ===
kulupu pi pana lawa li ken ala lawa e nasin sewi, li ken ala pali e nasin sewi. kin jan o ken tawa e nasin sewi ale. taso lawa li ken toki lon sewi. toki suli pi ma Mewika li toki "mi pilin pona lon sewi" (toki Inli: "In God We Trust"). open pi kulupu lawa la jan sewi li toki sewi. kin lawa li ken toki pona lon nasin sewi mute. taso ona li ken ala toki pona lon nasin sewi wan taso.
=== ken toki ===
tan ken ni la jan Mewika li ken toki lon pilin ona. lili la ona li ken ala toki ike:
* tawa lawa la ijo li ike. jan li ken ala toki e ni: "o pali e ona." (o lukin e toki lawa {{nimi ijo|"jan Pantanpaka li utala e [[ma Owajo]]"|Brandenburg v. Ohio|toki Inli}}.)
* ijo li ala, li suli. jan li ken ala toki e ni: "ni li lon."
* jan li ken ala toki lon ijo pi jaki mute a. (o lukin e toki lawa {{nimi ijo|"jan Mili li utala e [[ma Kaliponja]]"|Miller v. California|toki Inli}}.) taso tenpo ni la ijo mute li jaki ala tawa lawa.
* jan li ken ala sitelen unpa e jan lili. (o lukin e toki lawa {{nimi ijo|"[[ma Nujo]] li utala e jan Pepe"|New York v. Ferber|toki Inli}}.)
* jan li ken ala toki utala. (o lukin e toki lawa {{nimi ijo|"jan Tapinki li utala e [[ma Nuwansa]]"|Chaplinsky v. New Hampshire|toki Inli}}. taso ken la ni li ala lon tenpo ni. toki utala mute li ike ala tawa lawa.
* jan li ken ala toki e ni: "kama la mi utala e sina."
* jan li toki e ijo la, jan ante li ken ala sama e toki. taso jan li ken toki e ni: "sina ken sama e toki mi."
* toki esun la jan li awen ken. taso wawa lawa li kama suli.
== ante nanpa tu ==
<!-- sina wile pona e sama toki ni, o lukin:
A well regulated Militia, being necessary to the security of a free state, the right of the people to keep and bear arms, shall not be infringed.
-->
<blockquote>[[kulupu utala]] li suli. kulupu o ken jo e ilo utala.</blockquote>
{{lipu li ala|kulupu utala pi ma Mewika|ma Mewika li jo e kulupu utala.|U.S. Army}} kin {{lipu li ala|kulupu utala awen pi ma Mewika|ma wan ona li jo e kulupu utala.|U.S. National Guard}} tan ante ni la ona o ken jo e ilo utala.
kin jan mute li toki e ni: tan ante ni la kulupu o ken jo e ilo utala. pini la, lawa li toki ala e ni. taso {{lipu li ala|kulupu suli pi toki lawa lon ma Mewika|kulupu suli pi toki lawa|U.S. Supreme Court}} li toki e ni lon tenpo sike 2008 lon utala lawa {{nimi ijo|"[[ma tomo Sisi]] li utala e jan Ela"|D.C. v. Heller|toki Inli}}. taso lawa li ken weka e ken ni tan jan.
jan li pilin e ni: kulupu suli pi toki lawa li pali ike. jan ante li pilin e ni: ike la ona li pali lili. ona o pali suli. jan mute li utala toki lon ilo utala.
== ante nanpa tu wan ==
<!-- sina wile pona e sama toki ni, o lukin:
No soldier shall, in time of peace be quartered in any house, without the consent of the owner, nor in time of war, but in a manner to be prescribed by law.
-->
<blockquote>tenpo pona la jan tomo o ken tomo ala e jan utala. tenpo utala la kulupu lawa li ken lawa e ni: "sina o tomo e ona."</blockquote>
ante ni li pali lili.
taso {{lipu li ala|utala ma nanpa tu|World War II}} la kulupu utala li weka e {{lipu li ala|kulupu Unanka|Aleuts}} tan {{lipu li ala|ma telo Unanka|ma telo ona|Aleutian Islands}}, li lon tomo ona. taso ni la jan li toki ala lon ante nanpa tu wan.<ref>{{tan sona|linja=https://papers.ssrn.com/sol3/papers.cfm?abstract_id=1944647|tan=lipu ''nimi 'jo' lon lawa lawa. ante nanpa tu wan li toki e ni''|toki tan=toki Inli|jan=jan TamaPele|nimi jan kepeken toki tan=Tom W. Bell|nimi tan kepeken toki tan=''&apos;Property' in the Constitution: The View from the Third Amendment''|tenpo=2011-10-16}}</ref>
tenpo sike 1979 lon [[ma Nujo]] la {{lipu li ala|jan pi poki jan|prison guard}} li pini pali. jan {{nimi ijo|JuKewi|Hugh Carey|toki Inli}} li lawa e ma Nujo li lawa e ni: kulupu utala pi ma Nujo o kama jan pi poki jan, o lon tomo ona. jan pi poki jan li utala lawa e ni. toki lawa {{nimi ijo|"jan Enkom li utala e jan Kewi"|Engblom v. Carey|toki Inli}} la kulupu lawa li toki e ni: jan Kewi en kulupu utala pi ma Nujo li pali ike.
== ante nanpa tu tu ==
<!-- sina wile pona e sama toki ni, o lukin:
The right of the people to be secure in their persons, houses, papers, and effects, against unreasonable searches and seizures, shall not be violated, and no Warrants shall issue, but upon probable cause, supported by Oath or affirmation, and particularly describing the place to be searched, and the persons or things to be seized.
-->
<blockquote>tan tan pona taso la jan lawa li ken poki anu lukin e jan, e tomo, e lipu, e ijo. ona li wile e lipu pi ken poki, anu e lipu pi ken lukin la, ona o toki sewi lon tan pona ona, lon ijo wile.</blockquote>
== ante nanpa luka ==
<!-- sina wile pona e sama toki ni, o lukin:
No person shall be held to answer for a capital, or otherwise infamous crime, unless on a presentment or indictment of a Grand Jury, except in cases arising in the land or naval forces, or in the Militia, when in actual service in time of war or public danger; nor shall any person be subject for the same offence to be twice put in jeopardy of life or limb; nor shall be compelled in any criminal case to be a witness against himself, nor be deprived of life, liberty, or property, without due process of law; nor shall private property be taken for public use, without just compensation.
-->
<blockquote>lawa li wile moli e jan, anu li wile poki e jan la, {{nimi ijo|kulupu kute|jury}} o ken e ni. (taso jan li jan utala lon tenpo utala la, ni li ala.) moli en poki la lawa li ken ala alasa e jan lon tenpo tu, li ken ala lawa e ni: "sina o toki lon sina". kin alasa moli, anu alasa poki, anu alasa jo la nasin lawa o pona. kin lawa li wile e jo jan la, ona o pana e mani.</blockquote>
== ante nanpa luka wan ==
<!-- sina wile pona e sama toki ni, o lukin:
In all criminal prosecutions, the accused shall enjoy the right to a speedy and public trial, by an impartial jury of the State and district wherein the crime shall have been committed, which district shall have been previously ascertained by law, and to be informed of the nature and cause of the accusation; to be confronted with the witnesses against him; to have compulsory process for obtaining witnesses in his favor, and to have the Assistance of Counsel for his defense.
-->
<blockquote>{{nimi ijo|alasa lawa|prosecution}} la tenpo o ken lili. kulupu kute o jo e pilin pona. lawa li toki e ni: "pali ike li lon ma ni." pini la ona o tu e ma. jan pi kulupu kute o tan ma ni. jan o ken sona e ni: lawa li toki lon pali ike seme? ona o ken toki e ni tawa jan ante: "tan seme la sina toki e ni: sina pali ike anu seme?" ona o ken lawa e ni: jan pona ona o kama, o toki pona lon ona. ona li wile e ni la, jan pi sona lawa o pona e ona.</blockquote>
== ante nanpa luka tu ==
<!-- sina wile pona e sama toki ni, o lukin:
In suits at common law, where the value in controversy shall exceed twenty dollars, the right of trial by jury shall be preserved, and no fact tried by a jury, shall be otherwise re-examined in any Court of the United States, than according to the rules of the common law.
-->
<blockquote>jan li wile e ijo suli la, ona o ken lawa e ni: "kulupu kute li lawa e kama." ma Mewika la kulupu lawa ante li wile ante e lawa pi kulupu kute la, ona o kute e lawa kulupu.</blockquote>
== ante nanpa luka tu wan ==
<!-- sina wile pona e sama toki ni, o lukin:
Excessive bail shall not be required, nor excessive fines imposed, nor cruel and unusual punishments inflicted.
-->
<blockquote>jan poki li wile kama weka la, anu ona li pali ike lili la, lawa li ken ala toki e ni: "sina o pana e mani mute." lawa li pakala e jan la, pakala o nasa ala.</blockquote>
== ante nanpa luka tu tu ==
<!-- sina wile pona e sama toki ni, o lukin:
The enumeration in the Constitution, of certain rights, shall not be construed to deny or disparage others retained by the people.
-->
<blockquote>lipu ni li toki lon ken jan. taso ken jan ante li lon.</blockquote>
== ante nanpa luka luka ==
<!-- sina wile pona e sama toki ni, o lukin:
The powers not delegated to the United States by the Constitution, nor prohibited by it to the States, are reserved to the States respectively, or to the people.
-->
<blockquote>lawa lawa li pana ala e wawa tawa ma Mewika la, lawa lawa li weka ala e wawa tan ma lili la, ma lili anu jan li jo e wawa ni.</blockquote>
== tan sona ==
<references/>
[[kulupu:lipu lawa]]
[[kulupu:ma Mewika]]