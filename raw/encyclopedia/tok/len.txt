'''len''' li sama [[lipu]]. len li lon selo ijo la jan li ken ala lukin e ona. len li ken [[selo sijelo]] soweli li ken linja soweli li ken [[kasi]] li ken ijo pi pali jan. jan li pali e len kepeken nasin mute. nasin mute la jan li pali e ni: wan la jan li pali e [[linja]]. tu la jan li pali e lipu len tan linja ni. lipu len la jan li ken kipisi e ona li ken pali e ijo mute tan ona. ijo ni li ken: len jan, poki len, selo supa, ilo pi weka telo, ilo pi weka jaki.
==len jan==
jan li jo e len lon [[sijelo jan|sijelo]] ona. jan li jo e len tan ni: len li awen e jan tan [[lete]] tan [[suno]] tan [[jaki]]. kin la jan li ken jo e len tan ni: jan li wile pona lukin la ona li wile jo e len pi pona lukin. ni la len li ken kule. jan li [[len ala]] la, jan li ken [[pilin apeja]]. nasin len mute li lon. nasin len li ante lon ma ante lon tenpo ante.
[[kulupu:len]]
==pali len==
jan li pali e len kepeken nasin ante mute. nasin pali li ken: [[pali len kepeken palisa tu]]
[[kulupu:len]]