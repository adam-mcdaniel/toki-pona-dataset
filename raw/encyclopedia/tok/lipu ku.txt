[[sitelen:linja pona - ku.svg|thumb|nimi ku kepeken sitelen pona|250px]]{{nimi ijo|'''lipu ku'''|Toki Pona Dictionary|toki Inli|lipu nimi pi toki pona|ipa=}} li lipu tan [[jan Sonja|mama Sonja]] pi [[toki pona]]. lipu la jan Sonja li pana e sona nimi tan kulupu pi toki pona lon [[ilo Siko]] li pona e pakala pi [[lipu pu]]. lipu li pana e nimi sin mute li kulupu e ona. kulupu wan li [[lipu ku#nimi ku suli|nimi ku suli]]. [[kama sona pi jan Sonja]] la jan mute li pana e nimi ni. kulupu ante li [[lipu ku#nimi ku lili|nimi ku lili]]. kama sona ona la jan pi mute lili li pana e nimi ni. jan li '''ku''' la ona li kepeken lipu nimi ni pi jan Sonja sama nimi [[pu]]. nimi ku li nimi ale pi lipu ni.
== insa ==
lipu li lon kulupu mute. open la jan Sonja li pana e toki pi lipu pu. insa li jo e lipu nimi ale. ni li kulupu pi suli nanpa wan. pini la ona li pana e pali musi kulupu.
=== toki pi lipu pu ===
open pi kulupu ni la jan Sonja li toki e ni: lipu pu li wile lipu pi moli ala. ni la ona li pana e ante lili ona. ona li pana e nasin ante kulupu li pona e pakala li suli e toki pi lipu pu.
==== nimi "[[nimi:seli|seli]]" ====
lipu pu la sona pi nimi seli li toki ala e ni: nimi "seli" li ken nimi ijo. taso ona li toki e kon pi nimi ijo pi nimi "seli".
lipu ku la nimi "seli" li ken nimi ijo.
====nimi "[[nimi:nasa|nasa]]" ====
lipu pu la nimi "nasa" li jo e kon ni: "jan pi nasin toki insa pakala". taso kon ni li ike tawa jan mute.
lipu ku la kon ni li weka tan nimi "nasa".
=== lipu nimi pi toki pona ===
lipu nimi li lon kulupu tu. kulupu lipu nanpa wan li tan toki Inli tawa toki pona. kulupu lipu nanpa tu li tan toki pona tawa toki pona.
open la jan Sonja li pana e sona pi kepeken lipu.  lipu nimi li jo e sitelen pi [[jan Wakon]].
=== pali musi ===
kulupu lipu ni la jan Sonja li pana e pali musi kulupu. ona tu li toki musi. pali ante li nasin nanpa nasa musi.
== kama sona pi jan Sonja==
{{o lukin|lipu=kama sona pi jan Sonja|nimi=}}
jan Sonja li wile sona e nasin nimi kulupu lon [[ma pona pi toki pona]] (lon [[ilo Siko]]). ona li pali e lipu pi alasa sona mute. nimi mute li lon lipu ni tan alasa sona. jan kulupu pi ilo Siko li pana e sona tawa jan Sonja. jan Sonja li pali e lipu pi nimi ni. sona pi alasa sona ni li lon lipu ku.
== kulupu pi nimi ku==
lipu li pana e nimi ku lon kulupu tu.
===nimi ku suli===
jan mute pi toki pona li pana e nimi la ona li nimi ku suli:
*[[nimi:namako|namako]]
*[[nimi:kin|kin]]
*[[nimi:oko|oko]]
*[[nimi:kipisi|kipisi]]
*[[nimi:leko|leko]]
*[[nimi:monsuta|monsuta]]
*[[nimi:tonsi|tonsi]]
*[[nimi:jasima|jasima]]
*[[nimi:kijetesantakalu|kijetesantakalu]]
*[[nimi:soko|soko]]
*[[nimi:meso|meso]]
*[[nimi:epiku|epiku]]
*[[nimi:kokosila|kokosila]]
*[[nimi:lanpan|lanpan]]
*[[nimi:n|n]]
*[[nimi:misikeke|misikeke]]
*[[nimi:ku|ku]]
===nimi ku lili===
jan mute pi toki pona li kepeken lili anu kepeken ala nimi la ona li nimi ku lili.
== o lukin==
* [https://www.amazon.com/dp/0978292367 lipu ku lon lipu Amazon]
* [https://tokipona.org/Sonja_Lang_-_Toki_Pona_Dictionary.pdf toki pi lipu pu]
[[kulupu:toki pona]]
[[kulupu:lipu pi toki pona]]
[[kulupu:nimi ku]]
[[kulupu:nimi pi pu ala]]