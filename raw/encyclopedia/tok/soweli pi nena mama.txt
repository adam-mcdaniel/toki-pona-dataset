{{lili ike}}
{{poki sona pi ijo lon|nimi ijo=soweli pi nena mama|kulupu=Animalia <br> Chordata <br> Tetrapoda <br> Reptiliomorpha <br> Amniota <br> Synapsida <br> Mammaliaformes <br> '''Mammalia'''|sitelen=[[sitelen:Mammal_Diversity_2011.png|300px]]}}
{{nimi ijo|'''soweli pi nena mama'''|Mammalia|toki Lasina}} li kulupu soweli. ona li jo e [[nena mama]] e [[selo linja|linja selo]] e [[poki insa mama]] li jo e palisa sijelo. meli ona li ken pali e [[telo mama]]. mute la, soweli ni li jo e linja selo mute. mute mute la, soweli meli ni li ken pana e soweli lili sin. taso, soweli pi nena mama majuna (toki Lasina: ''Monotremata'') li pana e soweli lili sin ala. ona li pana e sike. soweli lili sin kama tan sike ni.
kulupu soweli ni la, [[jan]] li lon.
sijelo pi soweli ni li ante mute. sijelo li ken tawa ma li ken tawa telo li ken tawa ma anpa li ken tawa kasi li ken tawa kon sewi. soweli ni li ken lon ma ale.
== sona ona ==
soweli ante mute li ken jo e sona lili. taso, kulupu soweli ni li ken jo e sona mute. ni li tan ni: kulupu soweli ni li jo e kipisi suli mute lon lawa. toki Inli la, ni li "neocortex". kipisi lawa ni li lon la, soweli li ken kama jo e sona sin mute. tan ni la, soweli ni li ken pali sin. pali ni li ken ante tan pali ona pi tenpo pini. soweli ante li ken lili ni li ken ala ni.
soweli mute li pilin ala sama jan. taso, soweli ni li ken pilin mute sama jan.
== kulupu ==
insa pi kulupu soweli ni la, kulupu mute li lon. kulupu suli nanpa wan li soweli pi moku lili (toki Lasina: ''Rodentia''). kulupu suli nanpa tu li soweli pi luka waso (toki Lasina: ''Chiroptera'').
== sitelen ==
[[kulupu:soweli]]