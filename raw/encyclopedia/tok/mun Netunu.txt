[[sitelen:Neptune - Voyager 2 (29347980845) flatten crop.jpg|thumb|sitelen pi mun Netunu]]
[[sitelen:Triton moon mosaic Voyager 2 (large).jpg|thumb|sitelen pi mun Siwitan]]
[[suno|suno mi]] la, '''mun Netunu''' ([[toki Lasina|toki Lasina:]] ''Neptnus'', [[toki Inli|toki Inli:]] ''Neptune'') li [[mun]] nanpa luka tu wan lon [[kulupu suno]]. ona li kon li ko lete. selo pi mun Netunu li laso telo. mun lili mute li sike e mun Netunu. mun ni la, [[mun Siwitan]] li suli mute. mun Netunu li jo e sike. taso, sike ni li lili li pimeja. nimi pi mun Netunu li sama [[jan sewi]] pi [[nasin sewi Loma]]. jan sewi ni li lawa e telo.
tenpo sike nanpa 1846 la, jan Upen Le Welije li kama sona e mun Netunu kepeken sona nanpa. jan Jowan Kale li kama lukin e mun Netunu lon tenpo sike sama.
=== ilo pi mun Netunu ===
tenpo sike nanpa 1989 la, [[ilo mun Pojate]] nanpa tu li kama tawa mun Netunu. ona li ilo mun taso pi mun Netunu, li sitelen e mun Netunu e mun Siwitan.
[[kulupu:mun]]