[[sitelen:MarieLaveau (Frank Schneider).png|thumb|[[jan Mali Lapo]]. ona li jan pali sewi pi nasin sewi Otun.|alt=|200x200px]]
'''nasin sewi Otun''' anu '''nasin sewi Otu''' anu '''nasin sewi Utu''' (toki Pon: ''Vodun''; toki Kejo: ''Vodou''; toki Inli: ''Voodoo'', ''Hoodoo'') li [[nasin sewi]] tan [[ma Apika pi pini suno]]. kulupu Ewe en kulupu Jolupa en kulupu Pon li pilin wawa e nasin sewi ni lon [[ma Awisi]] lon [[ma Kana]] lon [[ma Naselija]] lon [[ma Penen]] lon [[ma Toko]]. nimi ona li jo e kon pi jan sewi.
ona li jo e nimi mute. ma Penen la ona li jo e nimi Nuputo e nimi Nukonkon e nimi Nusiju e nimi Jewe e nimi Un. nimi Nuputo (toki Pon: Nubudo) li kon. jan li ken ala toki pona e ona. nimi Nukonkon (toki Pon: Nugongon) li kon suli. nimi Nusiju (toki Pon: Nujiwu) li kon pi kon monsuta sewi. nimi Jewe (toki Pon: Yhw) li nasin sewi pona. nimi Un (toki Pon: Hun) li telo sijelo loje. nasin sewi ni li sama [[nasin sewi Jolupa]] sama [[nasin sewi Kantonpe]] sama [[nasin sewi Santelija]].
ona li sewi e jan sewi mute. jan pali sewi li kama jan sewi lon sijelo ona. jan mute li pilin e ni: nasin sewi Otun li ike mute. ona li toki e ni: monsuta li kama lon jan pali sewi.
== lon ma Awisi ==
[[sitelen:Baron (b2385ee9-0484-4140-ac62-c7fb72704842).jpg|left|thumb|sitelen Wewe pi [[jan sewi Pakon Santi]]]]
[[ma Kanse|jan Kanse]] li kama jo e jan pimeja pi ma Apika. ona li tawa e jan ni tawa [[ma Amelika]]. jan Kanse li toki e ni: nasin sewi sina li ike mute; o kama [[kulupu Katolika|jan Katolika]]. ona li awen pilin wawa e nasin sewi Otun. taso ona li len e nasin sewi Otun kepeken nasin sewi Katolika. ona li toki e ni: mi mute li olin sewi ala e jan sewi ona pi sin ala; mi mute li olin sewi e jan pona pi nasin sewi Katolika. taso ona li kama pilin wawa e ijo pi mute lili tan nasin sewi Katolika. ma Apika la [[jan sewi Nana Puluku]] li lon e ma ale e [[jan sewi Maju]] e [[jan sewi Lisa]]. ma Awisi la sewi Ponte (toki Keyo: Bondy; toki Kanse: Bon dieu; toki pona: sewi pona) li mama pi ma ale. jan sewi mute li selo ante pi jan sewi wan.
[[jo jan|jan pali anpa]] pi ma Awisi li toki e ni tawa jan sewi mute ona: o weka e mi mute tan jo pi jan Kanse; o pana e wawa tawa mi mute. jan pimeja li kama utala e jan Kanse li anpa e jan Kanse li kama lawa e ma Awisi.
ma Awisi la jan pali sewi li sitelen lon ma tan wile ni: jan sewi li kama. sitelen ni li jo e nimi Wewe. sitelen Wewe en nimi ona li kama tan ma Apika. kin la ona li kama tan kulupu Tawino li kama tan kulupu Alawa tan ma Amelika.
[[kulupu:nasin sewi]]
[[kulupu:ma Apika]]
[[kulupu:ma Apika pi pini suno]]