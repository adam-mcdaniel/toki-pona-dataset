{{kon ante|meli kon jan|meli sijelo pi ijo lon mute|[[meli sijelo]]}}
[[File:Venus symbol.svg|thumb|tenpo mute la sitelen ni pi jan sewi Wenu li sitelen meli.]]
'''meli kon''' li pilin ni: tawa jan la, ona li meli. tenpo mute la, jan li [[meli sijelo]] tan tenpo pi kama lon. taso tenpo ante la, ona li meli [[tonsi]]. kin jan li ken [[tonsi meli]] pi kon pi meli lili.
== kulupu jan en nasin jan ==
nasin meli li ante lon kulupu jan ante.
tenpo mute pi kama lon la kulupu li pana e jan sin lon kulupu meli anu kulupu mije. ni la tonsi li ken lon kulupu ike. ona li kama suli la ona li ken ante e ni.
sama la meli en mije li ken ante e ni. kulupu ona en sijelo ona li sama ala wile ona li sama ala kon ona la ona li ken ante e ona.
kulupu pi ma Elopa la meli mute li jo e linja lawa suli e len noka open e len kule mute. ni li nasin meli tawa kulupu ni. tenpo mute la kulupu li toki e ni tawa meli: "nasin wan li pona tawa meli. meli li wile e ni." taso tenpo ni la meli li ante e nasin ni li kama jo e linja lili e len noka linja e len kule ala.
kulupu mute pi [[nasin sewi Silami]] la meli li wile jo e len lawa. jan ante li ken ala lukin e linja ona. taso meli ale ala li jo e ni.
kin la kulupu li pana e sona ante tawa meli tawa mije. (kulupu mute li toki e ni tawa tonsi: "sina meli/mije" li pana ala e sona tonsi tawa ona. taso ni li kama ante).
kulupu mute la [[nasin pi lawa mije]] li ike tawa meli. [[nasin pi wawa meli]] li wile ante e ni.
[[kulupu:jan]]
[[kulupu:lipu ni li tan lipu Panton la o lukin]]