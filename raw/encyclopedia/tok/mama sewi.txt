[[sitelen:Allah3.svg|thumb|sitelen pi mama sewi lon [[sitelen Alapi]]]]
'''mama sewi''' li [[jan sewi]] pi suli mute. tenpo mute la ona li jan sewi taso li mama e ale li lon ma ale li sona e ale li ken pali e ale li pona mute li kon li sijelo ala. tenpo mute la ona li toki tawa jan wawa. nasin wan la mama sewi li mije ala li meli ala. nasin ante la mama sewi li mije anu meli.
[[nasin sewi]] li jo e mama sewi wan anu mama sewi mute. nasin sewi ante li jo e mama sewi ala kin. jan ante lon nasin sewi ante li jo e sitelen ante pi mama sewi ona. mama sewi li jan ala tawa jan mute. tan ni la ona li jo ala e nimi pi jan sewi li jo e nimi sewi taso.
nasin sewi ante la mama sewi li jo e nimi mute. [[nasin sewi Jejuta]] la ona li sewi Ele (toki Isiwi. ''El'') li sewi Jawe (toki Iwisi: ''YHWH''). jan pi nasin sewi Jejute li ken ala toki e nimi Jawe. [[nasin sewi Isilan|nasin sewi Silami]] la mama sewi li sewi Alaku (toki Alapi: ''Allh''). [[nasin sewi Salatuta]] la ona li sewi Ajura Mata (toki Aweta: ''Ahur Mazd''; toki Ilan: ''Ohrmazd''). [[nasin sewi Intu]] la ona li sewi Paman (toki Sankita: ''Brahman'') li sewi Iwala (toki Sankita: ''vara''). [[nasin sewi Siki]] la ona li sewi Wajekulu (toki Punsapi: ''Vhigur'').
[[kulupu:nasin sewi]]