{{poki sona jan|nimi jan=jan Son Li Ja|nimi mama=Soob Lwj Yaj /   |sitelen=[[File:Soob_Lwj_Yaj.jpg|200px]]|kalama=[ l j]|ma=ma Lajo|pali=ona li mama e [[sitelen Pa A Mon]]|ma pi kama lon=[[ma Wije]]|tenpo sike pi kama lon=1929|tenpo sike moli=1971}}
'''jan Son Li Ja''' {{nimi ijo||Soob Lwj Yaj /   |toki Mon||ipa=[ l j]}} li jan pi [[kulupu jan Mon|kulupu Mon]] li mama pi [[sitelen Pa A Mon]]. sitelen ni li nasin sitelen pi toki Mon. jan pi kulupu Mon li pana e nimi {{nimi ijo|"mama sitelen"|Niam Ntawv|toki Mon||ipa=/ni da/}} tawa ona.
==lon ona==
sike suno 1929 lon [[ma Wije]] la ona li kama lon. ona li lili la ona li kama ala sona e nasin sitelen. tenpo mute la ona li kama e kasi li pali e poki.
taso lon sike suno 1959 pali ni li pini. toki ona la ona li lukin e ijo tan [[nasin sewi|jan sewi]]. ona li pana e sona pi sitelen Pa A Mon tawa ona. ona li toki e ni: "o pana e sona pi sitelen ni tawa jan ante pi kulupu Mon." ona li pilin e ni: nasin sitelen li pona e jan li wawa e jan. ni la ona li kama pana e sona pi nasin sitelen ni lon [[ma Lajo]].
open la pana sona ona li pona. taso tenpo kama la ona li ike tawa lawa ma. lawa li toki e ni: "sina moli e jan Son Li Ja la mi pana e mani tawa sina." ni la jan li moli e ona lon sike suno 1971. taso lawa li pana ala e mani tawa jan moli ni li moli e ona.
sitelen Pa A Mon li awen suli lon tenpo ni.
[[kulupu:jan]]