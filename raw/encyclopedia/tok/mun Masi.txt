[[File:OSIRIS Mars true color.jpg|thumb|sitelen pi mun Masi.]]
[[File:Phobos and Deimos.jpg|thumb|sitelen pi mun Popo en mun Temo]]
[[suno mi]] la, {{nimi ijo|'''mun Masi'''|[[toki Lasina]]: Mrs}} li [[mun]] nanpa tu tu lon weka [[suno Sola]]. ona li lili nanpa tu. mun Masi la [[mun Mekuliju]] taso li lili. [[ma Tela]] la, ona li lili. ma pi mun Masi li jo e kiwen mute. ona li lete li jo e [[selo kon|kon]] lili. ona li loje lukin la, nimi ante ona li "'''mun loje'''". [[telo]] li lon ala ma Masu. taso, [[kiwen telo lete]] li lon. ona li jo e [[nena ma]] suli. [[nena ma Olinpu Mon]] li nena ma nanpa wan lon ma Masu lon [[kulupu mun suno]]. nimi pi mun Masi li sama e [[jan sewi]] tan [[nasin sewi Loma]]. jan sewi ni li jan sewi utala.
jan li tawa mun Masi ala. taso, [[ilo mun]] mute li tawa mun Masi. [[ma Mewika]] en [[ma Elopa]] en [[ma Losi]] en [[ma Nijon]] en [[ma Imalasi]] en [[ma Sonko]] li tawa e ilo tawa mun Masi. ilo li awen lon selo. ilo ante li ken tawa lon selo. {{nimi ijo|[[ilo Insanjuwisi]]|[[toki Inli]]: Ingenuity}} li ken tawa lon kon. ilo ante li tawa sike e mun Masi li pali e sitelen pi selo ona.
mun lili tu li sike e mun Masi. nimi ona li [[mun Popo]] li [[mun Temo]]. ona li kiwen li sike lukin ala.
[[kulupu:mun]]