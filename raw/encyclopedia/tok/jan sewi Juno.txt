[[sitelen:Iuno Petit Palais ADUT00168.jpg|thumb|239x239px|sitelen kiwen pi jan sewi Juno lon [[ma tomo Paki]]]]
'''jan sewi Juno''' (toki Lasina: ''In'') li jan sewi pi [[nasin sewi pi ma Loma|nasin sewi Loma]]. ona li lawa e kama wan pi jan olin tu e kama pi jan lili li jan lawa pi jan sewi. sitelen ona li waso kule. mama mije ona li [[jan sewi Satunu]]. mama meli ona li [[jan sewi Opi]]. mije ona en jan sama ona li [[jan sewi Jupite]]. jan lili ona li [[jan sewi Masi]] li [[jan sewi Pukan]] li jan sewi Pelona li jan sewi Juwenta. ona en jan sewi Jupite en [[jan sewi Minewa]] li jan sewi tu wan pi nena Kapitolinu. jan li pana e nimi Lekina (toki Lasina: ''Regina'') tawa ona. ni li jo e kon pi meli lawa. nimi ona pi toki Lasina li kama tan nimi ''iuvenis''. ni li jo e kon pi jan sin. nasin sewi Elena la ona li [[jan sewi Hela]]. ilo tenpo Loma la nimi pi tenpo mun luka wan li nimi ''inius'' tan jan sewi Juno.
[[kulupu:nasin sewi]]