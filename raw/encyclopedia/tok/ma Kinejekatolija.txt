{{poki sona ma|nimi ma=ma Kinejekatolija|nimi mama=Guinea Ecuatorial|ma=ma lawa|len ma=[[sitelen:Equatorial_Guinea_Flag.svg|100px]]|sitelen lawa=[[sitelen:Coat_of_arms_of_Equatorial_Guinea.svg|100px]]|ma tomo lawa=ma tomo Malapo|ma suli=ma Apika|toki lawa=toki Epanja
toki Potuke
toki Kanse|toki ante=|nasin lawa=|ISO 3166=|sitelen ma=[[sitelen:GNQ_orthographic.svg|200px]]}}
'''ma Kinejekatolija''' li ma lon [[ma Apika]]. ona li lon poka pi [[ma Kapon]] li lon poka pi [[ma Kamelun]] li lon poka pi [[ma Satomejepinsipe]]. ma tomo lawa pi ma Kinejekatolija li [[ma tomo Malapo]] lon [[ma Pijoko|ma Pijoko.]] taso, tenpo kama la [[ma tomo Ojala]] li ma tomo lawa. ma tomo pi ma Kinejekatolija la [[ma tomo Pata]] li suli nanpa wan.
ona li pali e mani mute kepeken [[telo pimeja pi pali seli|telo pimeja.]] taso, jan nanpa lili li jo e mani mute. jan mute lon ma Kinejekatolija li jo e mani pi lili mute.
== tenpo pini ==
tenpo pini mute la [[kulupu Pantu]] li kama tawa ma Kinejekatolija.
tenpo sike 1472 la jan Fenajo Po li lukin e [[ma Pijoko]] la nimi pi ma Pijoko li ma Fenajopo lon tenpo pini. [[ma Potuke]] li anpa e ma.
tenpo sike 1778 la [[ma Epanja]] li jo e ma Kinejekatolija.
tenpo sike 1968 la ma Kinejekatolija li tawa tan ma Epanja li kama ma lawa. [[jan Fansiko Masija Nujema]] li kama jan lawa ike pi ma Kinejekatolija. jan mute li weka tan ma Kinejekatolija. taso, jan Masija li moli e jan pi 50,000 anu 80,000.
tenpo sike 1979 la kulupu utala pi ma Kinejekatolija li weka li moli e jan Masija. jan Tejotowo Opijan Nujema Masoko li kama jan lawa pi ma Kinejekatolija.
[[kulupu:ma]]
[[kulupu:ma Apika]]