{{poki sona ma
|nimi ma=ma Alan lete
|nimi mama=Northern Ireland
|len ma=
|sitelen lawa=
|ma tomo lawa=[[ma tomo Pepate]]
|ma suli=[[ma Juke]]
|toki lawa=[[toki Inli]]
|toki ante=[[toki Alan]]<br>[[toki Suko]] pi ma Use
|jan lawa=
|mani=[[mani Pon pi ma Juke]] ()
|kalama musi ma=(mute)
|sitelen ma=[[sitelen:British Isles Northern Ireland.svg|180px]]
|toki anpa pi sitelen ma = ma Alan lete lon [[kulupu ma Piten]]
|nasin lawa=
|tenpo=UTC-0
|ISO 3166=GB-NIR
|lipu ilo=
}}
'''ma Alan lete''' li ma lon ma Alan. [[ma Juke]] li lawa e ona. ona li lon poka pi [[ma Alan|ma Alan lawa]]. ona li jo e kipisi ma luka wan pi [[ma Use|ma lili Use]].
ma Alan lete li kama tan ni: jan pi ma Alan li [[tenpo utala|utala]] tawa ni: ma Juke o lawa ala. taso, jan mute lon ma Use li jan pi [[nasin sewi Potesu]] li wile awen lon [[ma Juke]]. ma pi jan mute ni li kipisi tan ma Alan ante. tenpo sike nanpa 1921 la, ma Alan ante li kama ma lawa sin, taso ma Alan lete li awen lon ma Juke. taso, ona li jo e [[kulupu jan]] pi [[nasin sewi Katolika]]. kulupu ni li wile e lawa tan ma Alan. tan ni la, utala mute li kama. jan mute li wile e lawa tan ma Alan la jan ni li toki e ni: kulupu lawa li ike tawa ona.
tan tenpo sike nanpa 1960 tawa tenpo sike nanpa 1970 la, utala sin li kama tan ni: jan pi kulupu Katolika li wile ante. taso, jan pi kulupu Potesu li pilin ante. nimi ona li {{nimi ijo|[[utala Tupe]]|The Troubles}}. utala suli ni li pini lon tenpo sike nanpa 1997 tan ni: ona li toki tawa pini utala tawa ante. taso, utala lili li ken kama lon tenpo ni.
[[kulupu:ma Juke]]
[[kulupu:ma Alan]]