{{wile pali}}
[[sitelen:P buddhism.svg|thumb|sitelen pi nasin sewi Puta.]]
'''nasin sewi Puta''' li [[nasin sewi]] tan jan Sitata Katama ([[jan Puta]], anu jan Tatakata). nasin sewi Puta li weka e pilin ike. jan pi nasin Puta li toki e ni: pilin ike li tan pilin wile, li jo ala. nimi ni li pilin Tuka (toki Sanki: Dukkha). tenpo pi wile pini la, mi mute li pini e sike Sansala (toki Sanki: Samsara), li kama moli ala, li kama lon ala.
== ''ma Sansala''==
ma Sansala (toki Sanki: Sasra) li sike pi kama moli pi kama lon. jan ale li ken kama lon ma mute ni. taso, jan pi nasin Tatakata li pilin e ni: kon pi pini ala li lon ala. ale li ken pini. sewi Tatakata li weka tan ni, li weka e jan ante tan ni. mi mute li lon ma Sansala. ni tan la mi mute li pilin ike Tuka (Dukkha). kon Kanma (toki Sanki: Karma, toki Tanti: Kamma) li ante e ma pi jan li kama lon.
kon lon li ken kama lon:
* ma pi sewi Tewa (Deva)
sewi Tewa li olin e lon. ona li jo e ale pi ona wile, li pilin pona mute. taso, ni li kama ike. tenpo pi ona li pini la, ona li kama anpa ma Sansala. sewi Tewa ken pana pona e jan, taso ona li ken ala pana e pini Nipana (Nirvana, Nibbana) tawa jan.
* ma jan
jan taso li jo e lawa pona tawa ken kama sona e nasin Tama (Dharma). ni li kama lon pona mute a!
* ma pi sewi Asula (Asura)
sewi Asula li jan sewi pi pilin ike mute, li pilin seli, li wile utala e jan ante, li wile e mani e pona taso.
* ma soweli
soweli ken ala lawa e ona. jan lon sijelo ni li taso weka e kon ike Kanma.
* ma pi kon pi wile moku
kon ni li wile moku, taso ona ken ala moku e ijo. tan ni la ona li pilin ike mute a. ona li ken utala e jan, taso kon mute li taso wile e jan li pali pona.
* ma pi pilin ike mute
taso jan pi ike mute li lon ni. jan pi moli e ante li lon ni. jan pi unpa e jan pi wile ala li lon ni. tenpo mute la ona li lon ni. kon seli mute en kon lete mute li utala e jan lon ni.
== ''ijo tu tu pi nasin sewi Tatakata'' ==
sina li wile sona e ijo tu tu pi nasin sewi Tatakata:
* ale li jo e pilin ike
* pilin ike li tan wile
* pini pi pilin ike li lon
* pini pi pilin ike li lon ''nasin pona pi nasin sewi Puta.''
[[kulupu:nasin sewi]]
[[kulupu:lipu ni li lon lipu Panton kin la o lukin]]