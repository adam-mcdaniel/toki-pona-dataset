[[sitelen:RIAN archive 828797 Mikhail Gorbachev addressing UN General Assembly session.jpg|thumb|insa pi [[tomo lawa]] lon tomo pi [[ma mute wan]]]]
'''nasin lawa''' li ni: nasin seme la jan o lawa e kulupu jan. ken la, nasin lawa li suli mute. [[jan lawa]] anu [[lawa kulupu]] ante li lawa kepeken nasin lawa ante. jan mute ante li pilin ante tawa nasin lawa. ken la, ona li pilin e ni: jan lawa ona li ike anu pona.
ale la, nasin lawa li lon. taso, jan li ken sona ala e nasin lawa.
[[nasin sona]] la, jan li toki e nasin lawa. jan li sitelen e nasin lawa ni kepeken [[nasin nanpa]].
==lipu lawa==
kulupu lawa anu jan lawa li toki li sitelen e nasin lawa lon lipu lawa. lipu lawa li sitelen e ni: jan li ken ala ken pali e ijo. jan li pali e ijo ike tawa lipu lawa la, [[lawa kulupu]] li ken ike e jan pali ni.
tenpo pini la, [[jan lawa]] Amulapi li pali e lipu lawa nanpa wan tan ni: lipu lawa li weka e utala tan kulupu. jan Amulapi li sitelen e lipu lawa lon kiwen.
tenpo sin la, [[lawa ma]] mute li lawa kepeken lipu lawa. [[kipisi pi wawa lawa]] la, [[kulupu pi pali lawa]] li pali e lipu lawa. [[kulupu pi lawa lawa]] li lukin li kepeken e lipu lawa. ni la, lipu lawa o pona tawa jan mute lon ma.
lawa ma la, lipu lawa ante mute li lon. lipu lawa li ante mute lon ma ante.
lipu lawa li jo e kipisi suli tu: lipu lawa kulupu <!--public law--> en lipu lawa jan<!--private law--> li lon ona.
== nasin lawa pi kepeken mute ==
* [[nasin lawa pi jan ale]]
* [[nasin pi lawa ala]]
* [[nasin lawa pi jan lili]]
* [[nasin lawa pi kulupu mute]]
* [[nasin lawa pi jan wan]]
* [[nasin lawa pi jan sewi]]
[[kulupu:nasin lawa]]