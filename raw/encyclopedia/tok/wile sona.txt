[[sitelen:Question_mark.svg|thumb|sitelen pi wile sona]]
jan li '''wile sona''' la, jan ante o [[pana e sona]].
==wile sona lon toki pona==
toki pona la, toki pi wile sona li kama kepeken nasin mute.
===wile sona kepeken nimi "seme"===
jan li ken pali e toki pi wile sona kepeken nimi "seme":
*sina wile e seme?
wile sona ni la, jan ante o ante e nimi "seme" tawa nimi ante:
*mi wile e '''kili'''.
anu
*mi wile e '''pan'''
===wile sona kepeken toki "X ala X"===
kin la, jan li ken toki e wile sona kepeken nasin "X ala X":
*sina wile ala wile e kili?
wile sona ni la, jan ante li ken jasima e toki li ken pana e nimi "ala":
*mi wile.
anu
*mi wile '''ala'''.
[[kulupu:toki]]