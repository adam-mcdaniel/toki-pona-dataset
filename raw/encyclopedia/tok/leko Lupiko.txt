[[sitelen:Rubiks cube by keqs.jpg|thumb|leko Lupiko pi kule sama ala]]
'''leko Lupiko''' li [[ilo musi]] leko tan {{nimi ijo|[[jan Eno Lupiko]]|Ern Rubik|toki Mosijo}}. jan Lupiko li kama tan [[ma Mosijo]] li pali e ilo musi ni lon tenpo sike nanpa 1974. taso jan li ken esun e ona lon tenpo sike nanpa 1980.
tenpo open la, nimi pi leko Lupiko li leko nasa. jan 450 000 000 li esun e ilo musi ni! ilo musi ni li wile e ni: lawa jan li pali mute. ni la, leko Lupiko li jo e nasin [[tel:43 252 003 274 489|43 252 003 274 489]] 856 000! nasin pali li ni: sina ken ante e sijelo ona. jan li wile e ni: sinpin ale ona li jo e kule wan. ken la, pilin sina li ni: ona li wile ala e lawa suli. taso jan Lupiko li wile pini e musi ni la ona li wile e tenpo mun wan.
tenpo ni la, jan li ken kepeken musi ni kepeken tenpo lili a. {{nimi ijo|jan Juson Tu|, Yusheng Du|toki Sonko}} li kepeken ona kepeken tenpo lili 3.47! toki pini la, leko Lupiko li wile e ni: lawa jan li pali mute. taso jan ale li ken kama sona nasin e ona. lipu Jutu li jo e sitelen tawa mute pi kama sona pona. tenpo ni la, leko Lupiko li ken leko ante. leko Lupiko li ken jo e sinpin mute e kule mute. jan li ken utala lon tenpo utala pi leko Lupiko lon ma ale.
[[kulupu:ilo musi]]
[[kulupu:musi]]