{{kon ante|kule lukin|kule jan|[[kulupu kule]]}}
[[File:Color_mixture.svg|thumb|180px|kule ko la loje en jelo en laso li kama pimeja.|alt=]]
[[sitelen:AdditiveColorMixing.svg|thumb|180x180px|suno la kule ale wan li walo.]]
'''kule''' li [[pilin]] [[lukin]] tan [[suno]]. [[nena linja|linja nena]] pi [[linja suno|wawa suno]] li ante la ona li ante kule tawa lukin. [[loje]] en [[jelo]] en [[laso]] li kule suli.
[[sitelen:Spectre detail.png|thumb|nena linja pi suno laso li lili. nena linja pi suno loje li suli.]]
kule li ante tawa soweli ante. sama la jan li kulupu ante e kule lon toki ona.
== wawa suno ==
jan sona li kulupu e wawa suno kepeken suli pi nena ona. ante pi suli nena li tan ante pi [[wawa]] ona. nena li suli mute anu lili mute la jan li ken ala lukin e ona. suno mute li pana e linja suno mute pi suli nena ante.
suno walo li jo e kule ale. jan li wan e suno kule ale la suno walo li kama lon. ko kule li ante. ko pimeja li jo e [[ko kule]] ale. jan li wan e ko kule ale la ko pimeja li kama lon.
=== kule ijo ===
sijelo ijo li ante la ijo li ante kule tawa lukin. kule ijo li tan kule suno lon selo ona. ijo li awen lili e suno li pana e suno ante pi kule ona. suno awen li kama [[seli]].
== sona kule ==
jan sona mute li sitelen e ijo kule. taso tenpo nanpa wan la {{nimi ijo|[[jan Isa Nuton]]|Isaac Newton|toki Inli||ipa=}} li kama sona e ni: kule li tan suno.
[[kulupu:kule]]
[[kulupu:sona kule]]
[[kulupu:nasin sona]]
==nimi kule==
kama sona pi tenpo sike 1969 "Basic Color Terms: Their Universality and Evolution" la, jan Brent Berlin en jan Paul Kay li toki e ni: lon nasin pi kule lawa seme la nimi kule li kama nimi lon tenpo seme.
toki ali li jo e nimi tawa walo, e nimi tawa pimeja.
tenpo kama la, toki li jo e nimi tawa loje. tenpo kama la, nimi li tawa jelo anu peta/laso kasi.
toki li jo e nimi 6 pi kule lawa la ni li nimi kule: pimeja, walo, laso, peta/laso kasi, laso telo, jelo.
toki li jo e nimi 12 pi kule lawa la ni li nimi kule: pimeja, pimeja walo, unu loje/loje walo, loje, loje  jelo, jelo, peta/laso kasi, laso telo, unu/laso loje, kapesi ma/kule ma, laso sewi.
toki Inli la "laso telo" en "laso sewi" li kule sama, taso toki Italija en toki Lusi la kule ni li ante.