[[sitelen:Global Temperature And Forces With Fahrenheit.svg|thumb|sitelen sona pi ante pi nanpa seli lon ma lon tenpo mute.]]
'''ante suli pi [[kon ma]]''' li kama lon tenpo ni. tenpo pini la, [[kon]] li kama seli anu kama lete. taso, ante ni li kama kepeken tenpo mute. tenpo ni la, kon li ante kepeken tenpo lili. ante ni li kama tan pali [[jan]]. jan li seli kepeken [[poki wawa pi ijo moli]] la, ona li pana kon CO<sup>2</sup>. kon CO<sup>2</sup> li awen e [[suno]] lon kon ma. tan ni la, ma li kama seli.
ni li pana e ante suli. kiwen lete li kama telo. tan ni la, [[telo suli]] li kama sewi. ni li ken pakala e ma. [[ma pi telo lili]] li kama suli. [[seli wawa]] li kama mute. ona li ken pakala e ma tawa [[soweli]] tawa [[kasi]]. jan en [[kulupu lawa]] li wile tawa lili e ante suli anu lili e ike ona. tenpo sike nanpa 2015 la, kulupu lawa pi [[kulupu ma wan]] li toki tawa wile ni lon [[ma tomo Paki]]. ona li toki e ni: kama seli la, o awen e lili tawa seli pi nanpa 2C. taso, nanpa pi pana pi kon CO<sup>2</sup> pi tenpo ni la, ken li lili. nanpa li awen lili la, jan li wile pali mute.<ref>https://www.ncbi.nlm.nih.gov/pmc/articles/PMC6070153/</ref> jan mute li wile tawa kepeken poki wawa ante tan ni: tawa pini e ante suli.
[[kulupu:nasin sona]]
[[kulupu:sona ma]]