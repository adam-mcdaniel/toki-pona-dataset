<!-->This article is for authorities in a designated place, i.e. a government<-->
[[ijo:Forms_of_government_2021.svg|thumb|nasin pi lawa ma ante mutekule jelo en laso en loje: nasin pi lawa jankule laso loje pimeja en ma: nasin pi lawa wan
kule kiwen en laso loje walo: jan li sona ala]]{{wile pali}}
'''lawa ma''' la jan li lawa e ma. jan pi lawa ma li kama e [[nasin lawa]].
ma mute la jan ale li wile pana e mani tawa lawa ma. jan lawa li ken lawa e ma kepeken mani ni. jan lawa li ken pali e nasin e tomo. ma mute li utala e ma ante kepeken mani ni.
lawa ma li ken ike. ni, la lawa ma li pali ala e ijo pona tawa jan ale.
== nasin ante ==
nasin ante pi lawa ma li ante mute lon nasin ni:
=== kulupu lawa li lawa tan seme? ===
* {{nimi ijo|nasin pi lawa wan||toki Elina||ipa=}} la, jan wan li lawa e ma. ma mute la, ona li moli la, jan lili ona li kama jan lawa. ma mute pi nasin ni la, jan lawa li toki e ni: lawa sewi li pana e lawa tawa mi. tenpo pini la, nasin pi lawa wan li nasin pi lawa ma lon ma mute. taso, tenpo ni la, jan lili li wile e nasin ni pi lawa ma.
* {{nimi ijo|nasin pi ijo jan|rpblic|toki Lasina||ipa=}} la, kulupu lawa li kama tan jan. ma mute la, kulupu ni li jan ma pi mani mute.
* {{nimi ijo|nasin pi lawa jan||toki Elina||ipa=}} la, jan li ken ante e ni: jan seme li lon kulupu lawa? jan mute li ken ante e kulupu lawa, lawa ma li nasin pi lawa jan. jan lili li ken ante e kulupu lawa, lawa ma li nasin pi ijo jan. jan lili li toki insa e ni: nasin lon pi lawa jan la, jan ale li ken ante e lawa kepeken ala kulupu lawa. jan mute li toki insa e ni: nasin pi ijo jan en nasin pi lawa jan li sama.
* {{nimi ijo|nasin pi lawa ala||toki Elina}} la, jan ala en kulupu ala li lawa e ma. jan ala li anpa tawa jan ante. jan li ken pali e kulupu. taso, kulupu ni li ken ala lawa e jan ante. nasin pi lawa ala li lawa ma suli ala. jan li toki e ni: nasin pi lawa ala la, kulupu mani li lawa e jan. jan ante li toki e ni: nasin pi lawa ala la li pona mute tawa kulupu pali. nasin pi lawa ala li monsuta tawa jan mute. ona li wile anpa tawa lawa ma. ([[nasin pi lawa ala|o kama sona mute]])
=== kulupu lawa li jo e wan seme? ===
ma mute pi nasin "ijo jan" la, kulupu lawa li jo e wan 3:
* '''kulupu pi pali nasin''' li pali e nasin lawa. nasin lawa li toki e ni: jan li ken ala pali e seme? jan li pali e ona la, ike seme li kama tawa ona? kulupu lawa li pali e seme tawa jan?
* '''kulupu pi toki nasin''' li sona e nasin lawa, li lawa e [[tomo toki pi nasin lawa]]. jan li pali e ijo ike tawa nasin lawa la, kulupu ni li lukin e pali ona, li toki e ni: pali ni li ike ala ike? kulupu lawa o, pali e seme tawa jan ni? sin la, jan mute li ken toki e ijo ni tawa kulupu ni: "jan ante li pali e ike tawa mi." ni la, kulupu ni li ken lukin e ijo, li ken toki e ni: jan seme li pali pona? kama mute la, kulupu pi toki nasin li ken ante e nasin lawa.
* '''kulupu pi pali lawa''' li pali e ijo ante, li jo e wan mute.
** [[jan lawa]] li lawa e kulupu ni. ma mute la, ona li lawa e ma ni ale. ma ante la, nasin lawa pi poki e wawa ona.
** [[kulupu jan pi jan lawa]] li jan anpa pi jan lawa. ona li lawa e nasin ante pi kulupu lawa.
** [[kulupu utala pi nasin lawa]] li pali e ni: ona li lukin e ma, li kama sona e ni: jan seme li pali ike tawa nasin lawa?, li utala anu poki e jan ni.
ma mute la, kulupu pi pali lawa li wile pali e ijo tan kulupu tu ante taso.
=== sona sin ===
ma mute la, kulupu lawa li ken toki e ijo ni: "ma ni li ma pi nasin wan". taso, lon la, nasin ona li sama nasin ante. ken la, nasin lawa pi ma li pali ike. ken la, kulupu lawa li kute ala e nasin lawa.
[[kulupu:nasin lawa]]
[[kulupu:lawa ma]]
[[kulupu:lawa kulupu]]
[[kulupu:lipu ni li tan lipu Panton la o lukin]]