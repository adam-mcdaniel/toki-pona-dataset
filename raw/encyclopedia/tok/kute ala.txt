[[File:International Symbol for Deafness.svg|thumb|220px|sitelen pi kute ala]]
'''kute ala''' anu '''kute ike''' anu '''kute weka''' anu '''kute lili''' li ijo ike pi [[sijelo jan]].
jan pi''' '''kute ala anu jan pi kute ike li ken ala kute anu ken kute ike e [[kalama]].
jan ni li wile toki la ona li ken kepeken [[toki luka]]. taso jan ante li sona ala e toki ni la ona li ken ala toki tawa ona.
jan pi kute ala li ken pilin taso tan ni: ona li ken ala toki tawa jan ante.
== tan ==
tan pi kute ala li mute.
jan li kama suli la kute ona li ken kama ike. jan ni li ken kama jo e [[ilo pi pona kute]] .
jan li ken pakala anu weka e kute ona tan ni: kalama pi suli ike li lon.
jan lili li ken kute ala tan ni: ona li lon mama la ijo ike li lon.
ijo ike ante li ken pakala e kute jan.
== nasin pona ==
jan pi kute ike li ken kepeken e ilo pi pona kute. ilo ni li pona lili e kute ona kepeken ni: kalama li kama wawa.
[[ilo sona]] li ken pali e ni: ona li kute e toki la ona li sitelen e toki ni. ni li pona tawa jan pi kute ala tan ni: ona li ken lukin e sitelen ni.
jan pi kute ala li ken lukin. tan ni la ona li wile toki la ona li ken kepeken [[toki luka]].
jan pi kute ala li ken kama sona e ni: ona li lukin e [[uta]] pi jan toki la ona li sona e toki ona. taso ni li ike: jan li kalama e nimi la nimi mute li lukin sama lon uta ona.
[[kulupu:kute]]
[[kulupu:jan]]
[[kulupu:lipu ni li tan lipu Panton la o lukin]]