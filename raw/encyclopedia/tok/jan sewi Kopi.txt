[[sitelen:QV66 Khepri Tomb of Nefertari entrance.jpg|thumb|225x225px|sitelen pi jan sewi Kopi lon ma moli pi [[jan lawa Nepesisi]]]]
'''jan sewi Kopi''' (toki Masu pi sin ala: ''prj'') li jan sewi pi [[nasin sewi Masu]]. ona li jo e suno lon open pi tenpo suno. ona li tawa e suno lon sewi. jan Masu li lukin pipi pi jan sewi Kopi. pipi ni li tawa e jaki. pipi lili li kama tan jaki. tan ni la jan Masu li pilin e ni: pipi pi jan sewi Kopi li kama tan ala. kin la ona li pilin e ni: tenpo suno ale la suno li kama tan ala. tan ni la nimi ona pi toki Masu li jo e kon ni: ona li kama lon. jan ante li pilin e ni: mama meli pi jan sewi Kopi li [[jan sewi Nu]]. jan li sitelen e ona li toki lon ona. taso jan li pana ala e olin sewi tawa ona. lukin la ona li pipi. anu la ona li jan. jan ni li jo e lawa pipi. ona li kama [[jan sewi Le]] lon open pi tenpo suno. jan li kepeken ilo pi wawa sewi tan awen. ilo ni li sitelen pi jan sewi Kopi.
[[kulupu:nasin sewi]]