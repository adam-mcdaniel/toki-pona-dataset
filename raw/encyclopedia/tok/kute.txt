{{nimi ijo|'''kute'''|Auris|toki Lasina}} li [[ijo sijelo pilin]] li nena lon poka [[lawa]] jan. sama [[oko]] la jan en soweli li jo e kute tu. jan en soweli li pilin e [[kalama]] kepeken kute. jan en [[soweli pi nena mama]] li pilin kin e [[tawa anpa]] e [[ante tawa]].
soweli mute li ken tawa e nena kute ona. jan li ken ala pali e ni.
==sijelo kute==
kute jan li jo e ijo lili tu wan: {{nimi ijo|kute lon weka|outer ear}}, en {{nimi ijo|kute lon meso|middle ear}}, en {{nimi ijo|kute lon insa|inner ear}}. jan li ken ala lukin e kute lon meso e kute lon insa. jan li ken lukin e kute lon weka.
kute lon weka la, nena kute en {{nimi ijo|nasin kute|ear canal}} li lon. ni li tawa e [[kalama]] tawa {{nimi ijo|supa kute|eardrum}}. kalama li tawa supa kute la, jan li ken pilin e kalama suli. kin la, jan li kama sona e ni: kalama li kama tan lon seme?
kute lon insa la, jan en soweli li ken tawa pona. kute lon insa li ken pilin e [[tawa anpa]] e [[ante tawa]]. jan li pilin e tawa nasa la, ona li ken [[pilin ike]]. ni li [[pilin ike tawa]].
==kute ala==
{{lipu suli|kute ala}}
jan mute li jo e kute ala e kute lili. ona li ken kepeken [[toki luka]]. jan ni li jo e nena kute. taso, ona li ken ala kute e kalama.
==namako kute==
jan mute li jo e [[namako lukin]] lon kute ona. jan li pana e [[lupa]] lon kute ona. lupa ni li ken jo e namako kute.
namako kute li jo e [[kiwen mani]].
[[kulupu:kute]]
[[kulupu:lawa]]