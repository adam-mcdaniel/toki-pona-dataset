[[File:Suno - sitelen pona in Sonja Lang's handwriting.svg|thumb|50px|right|nimi ma kepeken sitelen pona]]
'''suno''' li [[mun]] pi suli nanpa wan lon [[sewi]]. ona li pana e suno mute tawa [[ma]]. kin la, suno li [[wawa]].
'''suno''' li linja lili wawa. sama la suno li pana e suno. jan li ken [[lukin]] e suno.
suno ma li tan [[suno mi]]. suno la kasi li ken pali e moku. jan li ken pali kin e suno kepeken [[kon seli suno|seli]] li ken pali e suno kepeken [[wawa linja|wawa]].
== suno lon sewi ==
[[sitelen:The Sun by the Atmospheric Imaging Assembly of NASA's Solar Dynamics Observatory - 20100819.jpg|thumb|mun suno]]
suno li [[mun suno]] lon insa pi {{lipu li ala|kulupu suno mi|solar system}}. ona li sike pi {{lipu li ala|kon suno|plasma}}. {{lipu li ala|insa pi wan ijo|atomic nuclei}} li kama wan li pali e [[wawa]] mute lon insa suno. [[mun]] mute li sike e suno. ni li [[kulupu suno]]. [[ma]] li mun lon poka nanpa tu wan pi suno. mun en ma la, suno li mama wawa pi suli nanpa wan.
lukin jan lon [[selo ma]] la, suno li sike suli lon [[sewi]]. [[selo kon]] la, suno li ken [[jelo]] lukin. tenpo pi open suno pi pini suno la, suno li ken [[loje]] lukin. suno li tawa sewi lon [[open suno]] li tawa anpa lon [[pini suno]]. [[tenpo suno]] la, jan li ken lukin e suno. [[tenpo pimeja]] la, jan li ken ala lukin e suno. suno li kama li weka la, [[tenpo suno]] wan li tawa. [[tenpo sike]] li jo e tenpo suno pi mute 365.
== wawa suno ==
suno li {{nimi ijo|[[tawa nena]]|waves}}. suno li jo e nena mute pi suli sama. nena ni li ante la, jan li lukin e [[kule]] ante. [[ilo pi kalama weka]] la jan li kepeken e suno. wawa suno li tawa mute lon tenpo lili. ni la, jan li ken toki kepeken ilo tawa jan lon weka mute.
=== ilo suno ===
[[sitelen:Powered on GP Discovery flashlight.jpg|thumb|ilo suno]]
jan li wile e suno la jan li pali e ilo suno. suno ni li kama tan [[wawa linja|wawa]]
=== kule ===
[[sitelen:Light dispersion conceptual waves.gif|thumb|suno walo li kama suno mute kule.]]
suno wan li walo. jan li mute e suno la suno li kama kule ante. ante kule li tan ante suli pi [[tawa nena]].[[sitelen:Nasin pi wawa suno.png|alt=|thumb|nasin pi wawa suno|1000x1000px|center]]
[[kulupu:suno]]