'''nasin sewi Omalo''' anu '''nasin sewi (pi) jan (ale)''' li [[nasin sewi]] li [[nasin sona]].<br />
[[toki Epelanto]] la nimi ni li ''"Homaranismo"''.<br />
[[toki Epelanto]] la nimi ''"Homaranismo"'' li '''"nasin sewi pi jan ale"'''.<br />
[[toki Epelanto]] la nimi ''"homaro"'' li "jan ale".
[[jan Sameno]] li open e '''nasin sewi Omalo'''.<br />
ona li open e nasin ni, tan nasin pi '''jan majuna Ile'''.<br />
nasin pi jan majuna Ile li tan [[nasin sewi Juta]].
==nasin==
jan pi '''nasin sewi Omalo''' li toki e ni:<br />
* jan ale li pata. jan ale li jan sama.
* kule selo li lili. ma li lili. toki li lili. pali jan li suli.
* jan li wile ala jo e toki pi mama ona e nasin pi mama ona la jan li ken jo e toki ante e nasin ante.
* jan li sewi lon ale.
* toki ale li ilo taso.
* jan li toki tawa jan pi toki ante la jan li toki e toki pi ma ala (toki Epelanto anu toki pona anu ante).
* o utala ala e jan pi nasin ante.
==toki lawa pi '''nasin sewi Omalo'''==
* '''toki pi nanpa wan''': mi jan taso. tan ni la sona mi li sona jan taso.
* '''toki pi nanpa tu''': ma ale li sama.
* '''toki pi nanpa tuli''': ma li ijo jo pi jan ale lon ma ni.
* '''toki pi nanpa po''': jan li ken jo e nasin ante e toki ante kulupu mama ona.
* '''toki pi nanpa luka''': o kepeken ala e nimi ni tawa ma: nimi ni ken kama e utala.
* '''toki pi nanpa luka wan''': o kepeken ala e nimi "nasin pi ma mama" tawa nasin sewi anu kulupu.
* '''toki pi nanpa luka tu''': jan mute li ken ala li lon jan pi mute lili.
* '''toki pi nanpa luka tuli''': ma li poki e jan ante. o kepeken ala e nimi ''"jan pi ma X"''. o kepeken e nimi ''"jan pi nasin (sewi) Omalo pi ma X"''.
* '''toki pi nanpa luka po''': o kepeken ala e nimi ''"toki ma"''. o kepeken e nimi ''"toki pi kulupu mama"''.
* '''toki pi nanpa luka luka''': [[jan sewi]] li jo e ma taso anu toki taso anu kulupu jan taso. jan ale li wile e ni la jan ale li ken jo e jan sewi.
* '''toki pi nanpa luka luka wan''': tomo pi nasin sewi Omalo li jo e pali mute. lon tomo ni la jan ken toki sewi li kama sona li kute e toki tan jan lawa.
* '''toki pi nanpa luka luka tu''': jan pi nasin sewi Omalo li jan ni: toki lawa pi nasin sewi Omalo li pona mute tawa jan ni.
[[kulupu:nasin sewi]]
[[kulupu:nasin]]
[[kulupu:toki Epelanto]]
[[kulupu:lipu ni li tan lipu Panton la o lukin]]