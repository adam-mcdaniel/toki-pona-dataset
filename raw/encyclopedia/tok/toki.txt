[[sitelen:Pioneer plaque.svg|thumb|sitelen li lon ilo mun Pajonilu. [[jan mun]] li lukin e sitelen la, ona li ken alasa e ma.]]
'''toki''' li esun sona. jan li wile pana e sona la, jan li toki. ken la, toki li [[toki uta]] li [[sitelen toki]] li {{lipu li ala|toki pi kalama ala|Nonverbal communication}}.
tenpo ni la, [[ilo sona]] mute li toki tawa ilo sona ante mute. ni li [[kulupu ilo]].
==nimi toki==
[[toki pona]] la, nimi "toki" li kama tan nimi "tok" [[toki Topisin]]. nimi "tok" pi toki Topisin li tan nimi "talk" pi [[toki Inli]].
==toki jan li kama tan seme?==
tenpo pini la, jan li open toki. jan li sona ala e nasin pi kama toki. toki mute pi kama toki li lon: jan mute li pilin e ni: tenpo suli la, toki jan li kama. taso, jan ante li pilin ante e ni: jan li open toki lon tenpo wan tan [[ante|soweli li kama tan mama li kama ante lon tenpo mute]] wan.
==toki jan==
[[sitelen:Tepantitla_mural,_Ballplayer_A_(Daquella_manera).jpg|thumb|jan li pana e [[lipu toki]] tan lupa moku ona.]]
[[sitelen:Languages of Israel.jpeg|thumb|sitelen pi [[toki Iwisi]] pi [[toki Alapi]] pi [[toki Inli]] pi [[toki Losi]]]]
jan li esun e sona kepeken toki. jan la, toki li ken jo e [[nimi]] mute. jan li [[toki kalama]] la, jan li pali e [[kalama]] kepeken [[uta]]. ona li wile e ni: jan ante li [[kute]] e kalama [[nimi]] li ken sona e wile ona. jan ante li ken toki kepeken [[luka]] ona. jan ni li toki e nimi kepeken luka ona li wile e ni: jan ante li lukin e luka ona li ken sona e wile ona. ni la, toki ni li [[toki luka]].
toki li kama [[toki mama]] pi jan ala la, toki li kama [[toki moli]]. [[toki Lasina]] en [[toki Sankita]] li toki moli.
nasin toki mute li lon ma. taso, nasin toki li sama mute. jan mute li pilin e ni: jan tu li toki kepeken nasin toki ante, li sona e toki pi jan ante la, toki pi jan tu li toki sama. taso, jan ante li pilin e ni: [[nasin jan]] en [[nasin lawa]] la, nasin toki li ken toki sama anu ken toki ante. pilin ni la, jan li toki e ni: {{nimi ijo|toki li jo e kulupu utala e kulupu utala telo la, toki li toki ante.|A language is a dialect with an army and navy.|toki Inli}}
===nasin toki uta mute lon ma===
jan mute mute li kepeken [[toki Inli]]. ona li tan [[ma Inli]]. lon [[ma Sonko]] la, jan mute mute li kepeken [[toki Sonko]]. ken la, jan li kepeken [[toki sin]]. jan li pali e toki sin. toki sin li mute kin. [[toki Epelanto]] en [[toki Losupan]] en [[toki pona]] li toki sin.
=====toki tan ma Asija=====
* [[toki Anku]]
* [[toki Nijon]]
* [[toki Sonko]]
=====toki tan ma Elopa=====
* [[toki Elena]]
* [[toki Epanja]]
* [[toki Inli]]
* [[toki Isilan]]
* [[toki Kanse]]
* [[toki Lasina]]
* [[toki Losi]]
* [[toki Nosiki]]
* [[toki Tansi]]
* [[toki Wensa]]
=====toki sin=====
* [[toki Epelanto]]
* [[toki Losupan]]
* [[toki pona]]
== toki soweli ==
soweli mute li ken toki. [[mu]] la, soweli li pana e sona tawa soweli ante.
===toki waso===
[[sitelen:Psittacus_erithacus_-perching_on_tray-8d.jpg|thumb|waso ''Psittacus Erithacus'' li ken toki.]]
'''waso toki''' li ken mu kepeken [[toki|toki jan]]. jan li toki la waso ona li ken {{nimi|jasima}}.
[[jan sona]] li sona ala e ni: waso ona li ken sona e toki.
[[kulupu:nasin jan]]
[[kulupu:toki]]