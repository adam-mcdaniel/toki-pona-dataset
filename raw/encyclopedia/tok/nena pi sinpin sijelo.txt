[[sitelen:Cow udders02.jpg|thumb|nena mama soweli]]
[[meli sijelo|meli]] mute la, '''nena mama''' li pana e [[telo mama]] tawa [[soweli lili]]. jan li [[mije sijelo|mije]] anu meli pi ken mama ala la, '''nena pi sinpin sijelo''' ni li pana ala. kin soweli mute la mije li jo e nena pi sinpin sijelo. taso [[soweli poki]] mije li jo ala e ni.<ref>{{tan sona|jan=jan Pasisa-Amasi. en jan Kisi-Sinkan, en jan Ijan-Jun|nimi jan kepeken toki tan=Patricia J. Armati, Chris R. Dickman, Ian D. Hume|tenpo=2006-08-17|tan=lipu "soweli poki"|nimi tan kepeken toki tan=Marsupials|ijo pana=ilo pana pi [[tomo sona Kanpi]]|nimi pi ijo pana kepeken toki tan=Cambridge University Press|toki tan=toki Inli}}</ref>
jan li jo e nena tu pi sinpin sijelo. soweli mute li jo e mute ante. [[soweli Peli Katu]] li jo e nena luka tu wan pi sinpin sijelo. [[ma Amelika seli]] la soweli poki loje li jo e nena mute luka tu a pi sinpin sijelo!<ref>{{tan sona|jan=jan Pi-Simi|nimi jan kepeken toki tan=P. Smith|tan=lipu "soweli poki loje pi linja monsi lili pi nimi Monotepi-Sole"|nimi tan kepeken toki tan=Red-sided Short-tailed opossum ''Monodelphis sorex''|linja=http://www.faunaparaguay.com/mamm26Monodelphissorex.pdf|toki tan=toki Inli}}</ref>
soweli mute la nena pi sinpin sijelo li lili. taso jan en soweli sama jan la ona li ken suli.
jan li ken [[unpa]] musi kepeken nena ni.
== tan sona ==
<references/>
[[kulupu:sona sijelo]]
[[kulupu:unpa]]