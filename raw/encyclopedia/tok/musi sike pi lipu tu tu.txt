{{wile pali}}
[[File:Subway Series 2008.jpg|thumb|right|jan tawa li lukin jo e wile. jan alasa li lukin pakala e ni.]]
{{nimi ijo|'''musi sike pi lipu tu tu'''|baseball|toki Inli}} li musi sijelo. [[ma Mewika|jan Mewika]] li pali e ona tan musi {{nimi|majuna}} tan [[ma Inli]]. ma Mewika la ona li suli mute, li {{nimi ijo|"musi ma"|national pastime|toki Inli}}. jan mute li musi tan ona lon ma Mewika, lon [[ma Kanata]], lon ma ante pi [[ma Amelika]], lon [[ma Anku]], lon [[ma Sonko]], lon [[ma Nijon]].
kulupu tu li utala. musi li jo e tu pi nanpa 9 lon tenpo mute. tu lili pi nanpa tu li lon tu musi. tu lili nanpa wan la kulupu wan li jan palisa, li jan tawa. kulupu ante li jan alasa. tu lili nanpa tu la, kulupu li ante e pali ona.
lili la ni li lawa: jan palisa li lon lipu lawa, li lukin pali e ni: ona li tawa e sike lili walo kepeken palisa, li kama jan tawa. jan tawa li tawa lipu tu tu, li kama sin lon lipu lawa la, kulupu ona li kama jo e wile wan. taso jan alasa li wile pakala e ni. ona li kama jo e sike tan sewi la, jan palisa o weka. jan alasa li luka e jan tawa kepeken sike la, jan tawa li lon ala lipu pona la, jan tawa o weka.
{{lipu li ala|kulupu musi suli lon musi pi lipu tu tu|kulupu musi suli|Major League Baseball}} li pali e {{lipu li ala|World Series|utala ma pi musi pi lipu tu tu|utala ma}} lon tenpo sike ale. tenpo sike 2021 la, {{lipu li ala|Atlanta baseball team|kulupu pi musi sike pi lipu tu tu tan ma tomo Alanta|kulupu tan ma tomo Alanta}}<!--mi toki ala e nimi ni--> li anpa e {{lipu li ala|kulupu "sun" tan ma tomo Juton|kulupu "suno"|Houston Astros}} tan [[ma tomo Juton]].
[[kulupu:musi sijelo]]