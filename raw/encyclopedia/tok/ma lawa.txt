[[sitelen:World Map (political).svg|thumb|sitelen ma pi ma lawa]]
{{nimi ijo|'''ma lawa'''|country|toki Inli}} li [[ma]] pi [[lawa ma]]. [[kulupu pi ma mute wan]] la, ma mute 193 li lon. [[ma Wasikano]] li ma pi lili nanpa wan. [[ma Losi]] li ma pi suli nanpa wan. mute jan la, [[ma Sonko]] li nanpa wan.
[[lipu lawa]] pi ma mute li toki e ni: ma lawa li jo e ma e jan lon e [[kulupu lawa]] e ken pi toki tawa ma lawa ante. ken la, ma lawa li toki e ni: ma lawa wan ante li ma lawa ante. ken la, ni li jo e tan mute. tenpo mute la, ona li toki e ni: ma ante li jo e ona.
==nasin==
{{nimi ijo|'''ilo suli pi kulupu lawa'''|state|toki Inli}} li ijo kon pi [[kulupu lawa]]. ma pi ijo ni la, kulupu lawa taso ken kepeken wawa utala. kon pi "ijo suli pi kulupu lawa" la, jan ante li pilin ante. ilo suli pi kulupu lawa li jo [[sitelen lawa]] pi ken jan.
ilo suli mute pi kulupu lawa li lon e {{nimi ijo|[[kulupu wan pi kulupu lawa]]|federation|toki Inli}}. taso, ilo suli ante li lon kulupu ala.
ilo suli pi kulupu lawa li kama lon tenpo pini suli. tenpo sama pi ilo suli kama la, [[ma tomo]] li kama suli. jan pi [[nasin pi lawa ala]] li wile weka e ilo suli pi kulupu lawa.
==ma lawa lili==
[[sitelen:Microstates.PNG|thumb|200px|ma lawa lili]]
ma lawa lili mute li lon. [[ma Italija]] en [[ma Kanse]] la [[ma Wasikano]] en [[ma Monako]] li lili mute. taso, ona li jo e toki ken.
===ma lawa lili musi===
[[sitelen:Sealand aerial view.jpg|thumb|200px|ma Silan]]
[[ma Silan]] en [[ma Molosija]] li jo e toki ken ala tan ma ante. kulupu lili anu jan wan li pali e ona. jan ante en [[lawa ma]] la, ona li musi taso.
[[kulupu:ma]]
[[kulupu:lawa ma]]
[[kulupu:nasin lawa]]