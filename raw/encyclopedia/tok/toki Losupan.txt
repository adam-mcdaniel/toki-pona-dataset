{{lili ike}}
{{poki sona toki
|nimi toki=toki Losupan
|sitelen=[[sitelen:Lojban_logo.svg|200px]]
|kalama=[laloban]
|kulupu toki=toki sin
|toki pi tenpo pini=[[toki Lokulan]]|nasin sitelen=[[sitelen Lasina]]
|ISO 639-2=jbo|ISO 639-3=jbo
|Glottolog=lojb1234|IETF=
|nimi mama=la .lojban.
|ma=
|mama=
|toki luka}}
{{nimi ijo|'''toki Losupan'''|la .lojban.|toki Losupan||ipa=}} li [[toki sin]] pi [[nasin sona pi lon ijo]]. jan li pali e ona tan ni: [[pali ken Sapi-Wa]] la, jan li toki kepeken toki pi nasin sona la, lawa ona li kepeken nasin sona kin.
toki Losupan la, toki ale li jo e kon wan taso. toki ante la, toki li ken jo e kon tu: toki "mi pana e tomo tawa sina" la, tomo li tomo tawa anu tomo taso?
sama toki pona la, toki ni li jo e nimi pi mute lili (lon poka pi mute 1400). ona li ken wan e nimi mute tawa pali pi nimi sin. nimi ''Lojban'' li kama tan nimi ''logji'' (nasin sona pi lon ijo), tan nimi ''bangu'' (toki).
== kama ==
tenpo sike nanpa 1955, {{nimi ijo|toki Lokulan|Loglan}} li lon. jan li wile ante e ijo ona. taso jan lawa ona li wile ala e ni, li kepeken [[lawa pi ijo sona]] tawa ni. ni la, kulupu jan li ante e nimi ale pi toki Lokulan, li pali e toki Losupan e {{nimi ijo|kulupu pi toki sona|Logical Language Group|toki Inli}} lon tenpo sike nanpa 1987.
[[kulupu:lipu ni li lon lipu Panton kin la o lukin]]