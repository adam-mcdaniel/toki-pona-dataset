---
title: lipu Wikipesija sin
poki:
  - toki pona
  - pali musi
---

jan li pali e lipu Wikipesija sin. jan Tepo li kama jo e ilo tawa lipu. jan Sasi li pana e sitelen tawa ona. jan Mimoku li lanpan e sitelen majuna tan tokipona.wikipedia.org (lipu moli).

## tan seme?

fandom.com li ike mute. ona li jo e ijo mute pi toki pona ala li jo e lipu mani mute. fandom.com li lipu pi toki pona taso ala.

kin la, jan tan kulupu pi lanpan nimi ISO tawa toki pona li wile e lipu mute pi toki pona. lipu Wikipesija li sitelen e ni: toki pona li toki lon. ona li sitelen e ni kin: jan li toki e toki pona.

kin kin la, tenpo pini la wikipedia.org li jo e lipu toki pona. taso jan mute ala li toki pona lon tenpo ona. lipu ni li lanpan e lipu moli pi toki pona tan wikipedia.org, li pana e lon sin tawa ona.

lipu ni li kama open! o lukin o sitelen o pona e ona a!

https://wikipesija.org
