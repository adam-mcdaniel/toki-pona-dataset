---
title: tan suli lipu li seme?
poki:
  - lipu kule
---

lipu kule li tan wile pi jan mute. lipu kule li tan pali pi jan mute. jan mute li lon nasin mute. taso jan pali ali li wile e ni: lipu ni o nasin pona. 

mi ken sitelen mute e nasin pona. taso mi sitelen e ni kepeken toki lili. o kama sona e nasin pona pi lipu kule. 

mi la, ‘pona’ li seme?

- mi wile e ni: **lipu ni li pona tawa jan mute pona.** jan pona li lon nasin wan ala. (kin la, o kepeken nasin ike ala.) mi wile e pona pi lipu ni la, mi wile kute e pona pi jan mute pona. 
- mi wile e ni: **lipu ni li tan kama sona pi jan mute.** sina wile pana e sona pi nasin sina la, o sitelen lon lipu ni. sina wile kama sona pi jan mute la, o kepeken lipu ni. 
- mi wile e ni: **lipu ni li tan kama sona pi kulupu toki pona.** kulupu toki pona li sama jan ali pi toki pona. jan li lon ma mute! jan li toki e toki mute! jan li ken kule li ken ali li mute a! kulupu li mute. 
- mi wile e ni: **lipu ni li pana sona e nasin pi pali pona.** jan li lukin e lipu ni la, mi wile e ni: jan li ken pana e pona tawa ali. jan pi pona pana li kama mute kepeken lipu ni. o pona tan ni.
- mi wile e ni: **lipu ni li ken e musi pi jan mute.** ali li wile musi. taso, musi li weka tan kulupu mute. ni li ike mute tawa mi mute. lipu ni la, musi li ken kama sin tawa jan ali.

ni li nasin pona pi lipu kule. o sitelen kepeken ni. o sitelen kepeken pona. o sitelen kepeken musi. ni la, ali li ken kama pona. 

o tawa lon olin pi jan pali pi lipu kule.
