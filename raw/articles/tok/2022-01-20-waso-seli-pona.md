---
title: waso seli pona
poki:
  - moku
  - moku waso
---
waso li moku pona tawa mi. ni la, mi pana e nasin seli waso tawa sina.

## ijo wile

* waso lete
* kasi namako
* telo namako jelo
* namako walo

## nasin

### nanpa wan: o weka e telo

sina wile kule suno lon waso seli sina, o weka e telo tan ona! telo mute li lon la, ona li kama walo taso li lukin pona ala.

o pilin e waso kepeken len pi moku telo. len li wile weka e telo tan waso, li pona e waso.

### nanpa tu: o namako e waso

o namako walo e waso. mute pona li ni: namako li ken lukin ala. o len ala e waso kepeken namako. kin la, o namako pi lili ala e waso.

sina namako walo e waso la, o kepeken namako ante. ni li kule sina a! namako seli, namako puwa, namako kiwen, ale li pona.

sina namako e waso la, o awen lon tenpo luka.

sina awen la, sina ken seli e telo namako jelo.

### nanpa tuli: o seli e telo namako jelo

o pana e telo tawa poki supa. o seli e poki supa. ona li kama kalama la ona li pona tawa waso.

### nanpa po: o seli e waso

o pana e waso tawa poki supa.

o seli e sinpin sijelo tu waso. sijelo waso li wile kule suno li wile walo.

ona li kule pona la, o lili e seli. ni la, insa waso li kama seli. sijelo waso li kama seli pakala ala.

tenpo luka li pini la, o lukin tawa insa waso kepeken ilo kipisi. ona li walo la, ona li moku pona a!

### nanpa luka: o moku e waso

o moku e waso.
