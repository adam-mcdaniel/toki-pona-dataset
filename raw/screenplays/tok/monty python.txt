kipisi 1

[kon li kama e kalama.]

[sina kute e kalama pi soweli tawa.]

jan Asa: a!

[sina kute e kalama pi soweli tawa.]

jan utala pi nanpa wan: o awen! jan seme li lon?

jan Asa: mi jan Asa. mi jan lili pi jan Utepentakon. mi kama tan ma Kamela.

mi jan lawa Briton. mi anpa e jan Saxon. mi jan lawa suli!

jan utala pi nanpa wan: mi wile lukin e jan ante.

jan Asa: ni li jan Pesi. ona li pali tawa mi.

mi mute li tawa ma Kamela li wile e ni: jan utala pona li kama.

mi wile toki tawa jan lawa sina.

jan utala pi nanpa wan: sina kama ala kama kepeken soweli?

jan Asa: kama.

jan utala pi nanpa wan: sina kepeken e selo kili!

jan Asa: sina toki e seme?

jan utala pi nanpa wan: sina jo e seli kili tu. sina kama e kalama kepeken ona.

jan Asa: ni li suli tan seme? tenpo mute la mi tawa. mi tawa ma Mesija li tawa--

jan utala pi nanpa wan: kili ni li kama tan seme?

jan Asa: mi mute li lukin e ona li kama jo e ona.

jan utala pi nanpa wan: kili ni li lon ma Mesija? kili ni li awen lon ma seli.

jan Asa: sina toki e seme?

jan utala pi nanpa wan: ma ni li lete.

jan Asa: waso li tawa ma mute.

taso waso ni li kama tawa ma ni.

jan utala pi nanpa wan: sina toki ala toki e ni?: kili li ken tawa.

jan Asa: toki ala. ijo li ken tawa e ona.

jan utala pi nanpa wan: sina toki ala toki e ni: waso li ken tawa e kili.

jan Asa: ona li ken kepeken e selo.

jan utala pi nanpa wan: ni li nasa!

waso lili li ken ala tawa e kili suli.

jan Asa: ni li lili.

o tawa jan lawa sina. o toki e ni tawa sina: jan Asa li lon.

jan utala pi nanpa wan: waso li wile tawa lon kon la ona li pali mute.

jan Asa: o tawa!

jan utala pi nanpa wan: mi toki ala toki e lon?

jan Asa: ni li lili tawa mi.

jan utala pi nanpa tu: waso pi ma Apika li ken tawa e ona!

jan utala pi nanpa wan: waso pi ma Apika li ken tawa e ona. waso pi ma Elopa li ken ala.

jan utala pi nanpa tu: a. sina toki e lon...

jan Asa: o toki tawa jan lawa sina!

jan utala pi nanpa wan: waso pi ma Apika li tawa ala ma ante.

jan utala pi nanpa tu: a. ni li lon.

jan utala pi nanpa wan: ona li kama ala e kili tawa ma Elopa.

[sina kute e kalama pi soweli tawa.]

jan utala pi nanpa tu: a! ken la waso tu li ken tawa e ona.

jan utala pi nanpa wan: ona li wile kepeken e linja.

jan utala pi nanpa tu: ona li ken kama jo e linja tan kili.

jan utala pi nanpa wan: ona li awen e linja kepeken luka ona anu seme?

jan utala pi nanpa wan: ona li ken awen e ona kepeken luka.

 
kipisi 2
jan pali: o pana e sijelo moli!

jan: mi jo e sijelo. o jo e mani.

jan moli: mi moli ala.

jan pali: sina toki e seme?

jan: mi toki ala. o jo e mani.

jan moli: mi moli ala.

jan pali: ona li moli ala!

jan: ona li moli kin.

jan moli: mi moli ala!

jan pali: ona li moli ala.

jan: a. tenpo kama lili la ona li moli. sijelo ona li pakala.

jan moli: mi kama pona!

jan: sina pona ala. tenpo kama lili la sina moli.

jan pali: mi ken ala jo e ona. ona li moli ala.

jan moli: mi wile ala tawa tomo tawa!

jan: sina nasa.

jan pali: mi ken ala jo e ona...

jan moli: mi pona!

jan: a. mi wile mute e ni: sina jo e ona.

jan pali: mi ken ala.

jan: sina ken ala ken awen? tenpo kama lili la ona li moli.

jan pali: ken ala. mi wile tawa tomo pi jan Lapensan. jan mute li moli lon tomo ni.

jan: tenpo seme la sina kama sin?

jan pali: tenpo suli la mi weka.

jan moli: mi wile tawa.

jan: jan ali li sona e ni: tenpo kama lili la sina moli.

sina ken pali e seme?

jan moli: mi pilin pona... mi pilin pona.

[jan pali li pakala e jan moli.]

jan: a. pona.

jan pali: ni li lili. mi tawa.

jan: pona.

[sina kute e kalama pi soweli tawa.]

jan pali: ni li jan seme?

jan: mi sona ala.

jan pali: ona li jan lawa.

jan: sina toki e ni tan seme?

jan pali: ko jaki li lon ala len ona.

kipisi 3
[sina kute e kalama pi soweli tawa.]

jan Asa: meli suli o a!

jan Teni: mi mije!

jan Asa: a! jan seme li lon tomo ni?

jan Teni: mi lili.

jan Asa: sina toki e seme?

jan Teni: mi lili. mi suli ala.

jan Asa: mi ken ala toki e ni tawa sina: "jan o!"

jan Teni: sina ken toki e ni: "jan Teni o!"

jan Asa: mi sona ala e ni: nimi sina li Teni.

jan Teni: sina toki ala e ni tawa mi: nimi sina li seme?

jan Asa: mi toki e ni: sina meli suli. taso--

jan Teni: ni li ike tawa mi: sina wile anpa e mi!

jan Asa: mi jan lawa.

jan Teni: sina jan lawa. a. sina lawa tan seme?

sina kepeken e jan pali!

sina kama e ni: nasin ike li lon.

sina wile kama e pona la--

meli: jan Teni o, jaki pona li lon. a. toki.

jan Asa: toki. mi jan Asa. mi lawa e jan Briton.

jan seme li jo e tomo ni?

meli: sina lawa e jan seme?

jan Asa: mi lawa e jan Briton.

meli: jan Briton li seme?

jan Asa: mi ali li jan Briton. mi lawa e sina.

meli: mi sona ala e ni: jan lawa li lon.

mi pilin e ni: kulupu li lawa e jan ali.

jan Teni: ni li nasa. jan mani li kepeken e jan pali.

meli: a. toki sina li nasa.

jan Teni: a! jan li--

jan Asa: a. a. mi wile tawa. jan seme li awen lon tomo ni?

meli: jan ala li awen lon ona.

jan Asa: jan seme li lawa e sina?

meli: mi mute li jo ala e jan lawa.

jan Asa: sina toki e seme?

jan Teni: a. kulupu li lawa e mi mute.

jan Asa: a.

jan Teni: lawa kulupu li ike la jan li ken ante e ona.

jan Asa: a. pona.

jan Teni: jan mute lili li ken ante e ijo pi ma ni.

jan Asa: o toki ala!

jan Teni: taso sina wile ante e ijo suli la sina--

jan Asa: o toki ala! mi jan lawa. o toki ala!

meli: a a a. sina nasa.

jan Asa: mi jan lawa sina!

meli: mi wile ala e ni: sina lawa e mi.

jan Asa: wile sina li lili.

meli: sina lawa tan seme?

jan Asa: meli pona li pana e ilo moli suli tan telo.

jan sewi Jawe li wile e ni: jan Asa li jo e ilo moli ni.

mi lawa e sina tan ni!

jan Teni: a. meli telo nasa li lawa ala e jan.

wile jan li suli. telo li lili.

jan Asa: o toki ala!

jan Teni: meli telo nasa li pana e ilo moli tawa sina. ni li kama ala e ni: sina jan lawa.

jan Asa: o toki ala!

jan Teni: mi nasa sama sina la jan li pana e mi tawa tomo nasa.

jan Asa: o toki ala! o toki ala!

jan Teni: a. jan lawa li utala e jan pali.

jan Asa: o toki ala!

jan Teni: a! o kama! o lukin e ni: jan lawa li anpa e jan pali! a! a! jan li anpa e mi!

jan Asa: jan pali nasa a!

jan Teni: a! sina kute ala kute e ni?

ona li wile anpa e mi. sina lukin e ni anu seme?

 

kipisi 4
[sina kute e kalama utala.]

[jan utala pimeja li anpa e jan utala ike.]

jan Asa: sina wawa mute.

mi jan Asa. mi lawa e jan Briton.

[jan Asa li awen.]

jan Asa: mi tawa ma Kamela li wile e ni: jan utala pona li kama.

[jan Asa li awen.]

jan Asa: sina utala pona. sina wile ala wile kama?

[jan utala pimeja li toki ala.]

jan Asa: ni li ike. jan Pesi o kama.

jan utala pimeja: sina ken ala tawa kepeken nasin ni.

jan Asa: sina toki e seme?

jan utala pimeja:  sina ken ala tawa kepeken nasin ni.

jan Asa: sina pona tawa mi.

taso mi wile kepeken e nasin ni.

jan utala pimeja: sina moli tan ni.

jan Asa: mi lawa e jan Briton. o tawa weka!

jan utala pimeja: wile jan li lili tawa mi.

jan Asa: pona!

[jan Asa li weka e luka wan pi jan utala pimeja.]

jan Asa: jan utala pona o tawa weka.

jan utala pimeja: sina pakala lili e mi.

jan Asa: a? luka sina li weka!

jan utala pimeja: ona li weka ala.

jan Asa: luka sina li lon anpa!

jan utala pimeja: ni li lili.

jan Asa: sina toki ala e lon!

jan utala pimeja: o kama!

[jan Asa li weka e luka ante pi jan utala pimeja.]

jan Asa: mi sewi!

jan Asa: jan sewi Jawe o, sina pona tan--

[jan Asa li toki tawa jan sewi la jan utala pimeja li utala e ona.]

jan utala pimeja: o utala.

jan Asa: sina toki e seme?

jan utala pimeja: mi wile utala!

jan Asa: sina utala pona. taso mi anpa e sina.

jan utala pimeja: a. sina pilin ike. a a a.

jan Asa: jan nasa o lukin. sina jo ala e luka.

jan utala pimeja: mi jo.

jan Asa: o lukin!

jan utala pimeja: ni li pakala lili taso.

[jan utala pimeja li utala e jan Asa kepeken lawa ona.]

jan Asa: o pini utala e mi.

jan utala pimeja: sina pilin ike! sina pilin ike!

jan Asa: mi ken weka e noka sina!

[jan Asa li weka e noka wan pi jan utala pimeja.]

jan utala pimeja: a! mi pakala e sina tan ni!

jan Arthur: sina pakala e seme?

jan utala pimeja: o kama!

jan Asa: sina pana ala pana e telo sijelo loje tawa mi?

jan utala pimeja: sina ken ala pakala e mi!

jan Asa: sina nasa.

jan utala pimeja: jan utala pimeja li sewi! o utala!

jan utala pimeja: o utala.

[jan Asa li weka e noka ante pi jan utala pimeja.]

jan utala pimeja: pona. mi tu li sewi.

jan Asa: jan Pesi o kama.

jan utala pimeja: a. a. mi sona. sina tawa weka.

sina pilin e ni: mi ken anpa e sina. o kama tawa mi!

mi ken moku e noka sina!

 

kipisi 5
kulupu: jan ike a! jan ike pi nasin sewi ante a! mi mute li jo e jan ike pi nasin sewi ante! jan ike a!

jan pi nanpa wan: mi mute li jo e jan ike. mi mute li ken ala ken seli e ona?

kulupu: o seli e ona! o seli!

jan Petewi: ken la ona li jan pona.

jan pi nanpa tu: ona li lukin sama jan ike!

jan Petewi: o pana e ona.

jan ike: mi pona. mi jan pi nasin sewi Kolisu.

jan Petewi: taso sina jo e len pi jan ike.

jan ike: ona li pana e len ni tawa mi.

kulupu: mi mute li pana ala e len ni.

jan ike: ni li nena mi ala. ona li pana e ona tawa mi.

jan Petewi: sina pana ala pana e ona?

jan pi nanpa wan: mi mute li pana e nena.

jan Petewi: a.

jan pi nanpa wan: mi mute li pana kin e len lawa. taso ona li jan ike!

kulupu: o seli e ona! jan ike a! jan ike pi nasin sewi ante a! o seli e ona!

jan Petewi: sina pana ala pana e len ni tawa ona?

kulupu: pana ala. pana ala. ... pana. pana. mi mute li pana lili e len ni tawa ona.

jan pi nanpa wan: ona li jo e nena lili pi ike lukin.

jan Petewi: ona li ike tan seme?

jan pi nanpa tu wan: ona li kama e ni: mi akesi!

jan Petewi: sina akesi anu seme?

jan pi nanpa tu wan: mi kama pona.

jan pi nanpa tu: o seli e ona!

kulupu: o seli! o seli e ona!

jan Petewi: o toki ala. o toki ala! ken la jan ni li pona. ona li ike la mi ken sona.

kulupu: a. pona. o pana e sona.


jan Petewi: sina pali e seme tawa jan ike pi nasin sewi ante?
jan pi nanpa tu: o seli!

kulupu: o seli e ona!

jan Petewi: sina seli e ijo ante seme?

jan pi nanpa wan: sina seli e jan ike sin!

jan pi nanpa tu: sina seli e kasi!

jan Petewi: jan ike li seli tan seme?

[jan li awen li toki ala.]

jan pi nanpa tu wan: ona li seli tan ni: ona li kasi.

jan Petewi: pona!

kulupu: a. mi sona. pona.

jan Petewi: ken la jan ike ni li kasi. sina wile sona la sina pali e seme?

jan pi nanpa wan: sina ken pali e nasin sewi kepeken ona.

jan Petewi: a. taso sina ken pali kin e nasin sewi kepeken kiwen.

jan pi nanpa tu: a. pona.

jan Petewi: kasi li tawa ala tawa anpa telo?

jan pi nanpa wan: tawa ala.

jan pi nanpa tu: ona li awen lon sewi telo!

jan pi nanpa wan: o pana e ona tawa telo!

kulupu: telo a!

jan Petewi: seme li awen kin lon sewi telo?

jan pi nanpa wan: moku li awen!

jan pi nanpa tu: kili li awen!

jan pi nanpa tu wan: kiwen lili li awen!

jan pi nanpa wan: telo kili li awen!

jan pi nanpa tu: moku telo li awen!

jan pi nanpa wan: kili li awen!

jan pi nanpa tu: ma telo li awen!

jan pi nanpa tu wan: tomo pi nasin sewi li awen!

jan pi nanpa tu: kiwen li awen!

jan Asa: waso li awen lon sewi telo.

kulupu: a.

jan Petewi: pona! mi mute li sona e ni: ...

jan pi nanpa wan: ona li suli sama waso la ona li kasi.

jan Petewi: pona. sina sona e seme sin?

jan pi nanpa wan: ona li jan ike!

kulupu: jan ike a!

jan Petewi: mi mute o tawa ilo.

jan Petewi: o weka e ijo ni!

kulupu: jan ike a! jan ike pi nasin sewi ante a!

jan ike: ni li nasa.

kulupu: o seli e ona! o seli!

jan Petewi: sina sona e ijo mute. sina jan seme?

jan Asa: mi jan Asa. mi lawa e jan Briton.

jan Petewi: jan lawa mi a!

jan Asa: jan utala pona o, mi tawa ma Kamela. sina wile ala wile kama?

jan Petewi: mi wile mute!

jan Asa: nimi sina li seme?

jan Petewi: nimi mi li Petewi.

jan Asa: sina jan utala Petewi pona!

jan Petewi en jan lawa Asa li tawa ma Kamela. jan sin li tawa kin.

jan Lansela li tawa.

jan Kalaja li tawa.

jan Lapen li tawa. taso jan Lapen li utala ike li pilin ike.

waso suli en akesi suli li anpa e ona.

tenpo utala la jan Lapen li pana e telo jelo tawa len ona.

jan sin wan li tawa jan Asa. taso ona li lon ala sitelen tawa ni.

jan ni li jan utala pona.

kipisi 6
jan Petewi: jan lawa mi o, ma ni li lukin sama kili suli.

jan Asa: jan Petewi o, sona ni li pona.

mi wile kama e ni kepeken soweli: ma li tawa ala. o pana e sona ni.

jan Petewi: pona.

jan Lansela: jan lawa mi o lukin!

jan Asa: ma Kamela a!

jan Kalaja: ma Kamela a!

jan Lansela: ma Kamela a!

jan Pesi: ona li sitelen taso.

jan Asa: o toki ala! jan utala pona o tawa ma Kamela!

[jan li toki musi.]

mi mute li jan utala pona.

mi mute li tawa musi.

mi mute li pali musi.

mi mute li tawa musi ike.

moku pi ma Kamela li pona.

mi moku e ijo mute.

mi mute li jan utala pona.

pali musi pi mi mute li ike.

mi mute li toki musi.

taso toki musi ni li ike.

jan pi ma Kamela li lili.

mi mute li toki musi ike.

mi mute li wawa.

mi mute li wawa mute.

mi mute li musi

li pali sama jan Clark Gable.

kalama musi li lon ma Kamela.

mi tawa mute e tomo tawa pi jan lili.

jan Asa: mi mute o tawa ala ma Kamela. ona li nasa.

kipisi 7
jan sewi Jawe: jan Asa o! jan lawa pi jan Briton o!

o anpa ala!

jan li tawa anpa. ni li ike tawa mi.

jan Asa: mi pakala.

jan sewi Jawe: o toki ala e ni: "mi pakala."

mi kute mute e toki ni. mi wile ala kute e ona.

sina pali e seme?

jan Asa: jan sewi o, mi wile ala lukin e sina.

jan sewi Jawe: sina ken lukin e mi.

toki musi ni li kama e pilin ike. o kute!

jan Asa: pona.

jan sewi Jawe: jan lawa Asa o, mi wile e ni: jan utala pona sina li pali e ijo.

jan Asa: wile ni li pona!

jan sewi Jawe: ona li pona kin! o lukin!

jan Asa o, ni li poki sewi.

jan Asa o lukin pona.

sina wile jo e poki sewi ni. jan Asa o jo e poki sewi.

jan Asa: pona mute!

jan Lansela: jan sewi Jawe li pona!

jan Kalaja: jan sewi Jawe o a!

 
kipisi 8
[sina kute e kalama pi soweli tawa.]

jan Asa: o awen! toki! toki!

jan utala Kanse: toki! jan seme li lon?
[jan utala Kanse li toki sama jan Kanse.]

jan Asa: mi jan Asa. ni li jan utala pona mi.

jan seme li jo e tomo ni?

jan utala Kanse: ni li tomo pi jan Kitojoma. ona li jan lawa mi.

jan Asa: o toki e ni tawa jan lawa sina: jan sewi Jawe li kepeken e mi mute.

jan utala Kanse: mi ken toki e ni tawa ona. taso ni li lili tawa ona.

ona li jo e poki sewi.

jan Asa: sina toki e seme?

jan Kalaja: ona li jo e poki sewi!

jan Asa: sina toki ala toki e lon?

jan utala Kanse: toki. ona li pona mute. (mi toki e ni tawa ona: mi mute li jo e poki sewi. a a a.)

jan Asa: mi mute li ken ala ken lukin e ona?

jan utala Kanse: ken ala! sina jan Inli!

jan Asa: sina kama tan ma seme?

jan utala Kanse: mi jan Kanse. mi toki sama jan Kanse!

jan Kalaja: sina lon ma Inli tan seme?

jan utala Kanse: mi wile ala toki e ni tawa sina.

jan Asa: mi mute li wile lukin e poki sewi! mi mute li ken utala e sina!

jan utala Kanse: jan Inli nasa o, sina kama ala e pilin ike tawa mi.

jan lili pi jan nasa o seli e monsi sina.

mi pana e jaki tawa sina tan nena kon mi. a!

jan Kalaja: jan ni li nasa.

jan Asa: o kute e toki mi!

jan utala Kanse: jan jaki nasa o, mi wile ala toki tawa sina!

mi pana e kon jaki tawa sina!

mama sina li soweli li pana e kon pi kili moli jaki!

jan Kalaja: jan sin li lon ala lon tomo sina?

jan utala Kanse: lon ala. sina tawa ala weka la mi ken kama e ni: sina pilin ike.

jan Asa: o open e lupa. mi wile ala pakala e sina.

jan utala Kanse: o kama e la vache.

jan utala: o kama e la vache!

[mu!]

jan Asa: sina open ala e lupa la mi--

[jan utala Kanse li pana e soweli.]

[mu]

jan Asa: jan Kolisu a!

o utala e tomo!

jan utala pi jan Asa: o utala!

[jan li utala.]

jan utala Kanse: a. mama sina li ike tawa mi.

jan utala pi jan Asa: mi mute o weka!

jan utala Kanse: a a a!

[jan utala pi jan Asa li tawa weka.]

jan Lansela: jan Kanse ike o a! mi ken pakala e ona!

jan Asa: mi mute li ken ala anpa e ona.

jan Petewi: o kute! mi ken anpa e ona. mi sona e nasin.

[tenpo li pini]

jan utala Kanse: ce labon a soweli? seme li kama? un codoo?

jan utala Kanse: ijo pana a! a. un codoo. oui oui. o kama! seme li kama? mi mute o tawa.

jan Asa: mi mute li wile pali e seme?

mi mute li kama tan tomo suli ni. mi mute li ken moli e jan Kanse!

jan Asa: jan seme li tawa tan tomo?

jan Petewi: a. jan Lansela en jan Kalaja en mi li tawa tan tomo. a. a...

jan Asa: a...

jan Petewi: a... a. mi mute li ken pali e tomo sin li ken--

jan utala pi jan Asa: o tawa weka! o tawa weka! o tawa weka!

[tomo li kama anpa li moli e jan utala wan.]

jan utala Kanse: a a a!

kipisi 9
sitelen tawa ni li tawa tomo sona.

jan lawa: o pali!

jan sona: anpa ona li ike mute tawa jan Asa.

jan Kanse li toki e ike tawa ona.

jan Asa li wile jo e poki sewi la ona li wile pali e ijo sin.

jan Asa li toki tawa jan utala ona. ali li pilin e ni: jan li wile tu li wile tawa ma ante. ona li--

[jan utala li moli e jan sona.]

jan: jan Ke o a!

 

kipisi 10
jan toki: jan Lapen li tawa....

jan utala ali li tu li tawa ma ante.

jan Lapen li tawa ma kasi. jan pi toki musi li toki musi tawa ona.

jan pi toki musi:

jan Lapen pona li tawa tan ma Kamela.

moli li lili tawa jan Lapen.

pakala mute en moli li lili tawa ona.

jan Lapen pona o a!

jan li ken lili e sijelo pi jan Lapen. ni li lili!

jan li ken weka e oko ona li ken pakala mute e luka ona.

jan li ken tu e noka ona li ken seli e ona.

jan li ken pakala mute mute e luka ona e noka ona. jan Lapen li pona!

jan li ken lili e lawa ona li ken weka e insa ona.

jan li ken weka e ijo insa ona ali!

jan li pakala e sinpin ona li ken seli e monsi ona.

jan li ken pakala e sike mije ona li ken--

jan Lapen: a. o toki ala musi.

jan Lapen: ma ni li ike.

jan Teni: lawa kulupu li kama e ni: jan li pilin pona.

meli: jan Teni o, pilin pona li lili. jaki mi li weka.

jan pi lawa mute: o awen! sina jan seme?

jan pi toki musi: ona li jan Lapen li--

jan Lapen: o toki ala! m-m-m-mi lili. mi tawa ma ante.

jan pi lawa mute: sina wile e seme?

jan pi toki musi: ona li wile utala li--

jan Lapen: o toki ala! mi wile e ala tan sina. mi wile tawa ma ante.

jan pi lawa mute: sina ken ala tawa kepeken nasin ni.

jan Lapen: a. mi jan utala pi jan Asa.

jan pi lawa mute: sina kama ala kama tan Asa.

jan Lapen: kama.

lawa: mi wile moli e sina tan ni.

lawa: mi wile moli e ona.

lawa: sina ken ala moli e ona.

lawa: mi wile pali e seme?

lawa: mi mute o moli e ona.

lawa: mi mute o pona tawa ona.

lawa: o toki ala.

lawa: ken la--

lawa: o toki ala.

lawa: o pana e ilo moli tawa mi. mi wile weka e lawa ona!

lawa: o weka e lawa sina.

lawa: a! o weka e lawa sina. ni li pona tawa mi.

lawa: sina toki e seme?

lawa: sina toki mute mute.

lawa: sina lon ala poka ona.

lawa: sina toki e seme?

lawa: tenpo lape la sina kalama.

lawa: mi kalama ala. sina jo e kon jaki.

lawa: sina telo ala e ijo uta walo mi.

lawa: o utala toki ala. mi mute o moku e telo.

lawa: pona. pona. pona. ona li moli la mi mute li moku.

lawa: pona.

lawa: mi wile e moku ante.

lawa: pona. taso mi mute o moli e ona.

jan pi lawa mute: pona!

lawa: ona li tawa weka.

lawa: a. ona li tawa weka.

jan pi toki musi: jan utala Lapen li tawa weka!

jan Lapen: mi tawa ala weka!

jan pi toki musi: ona li tawa weka sama jan utala pona

jan Lapen: mi tawa ala weka!

jan pi toki musi: jan ike li wile utala la jan Lapen li tawa weka.

jan Lapen: mi tawa ala weka!

jan pi toki musi: jan Lapen li tawa weka.

jan Lapen: mi tawa ala weka!

jan pi toki musi: ona li tawa weka sama jan lili.

jan Lapen: mi tawa ala weka!

jan pi toki musi: ona li tawa weka sama jan utala pona.

jan Lapen: sina toki e lon ala!

jan pi toki musi: jan ike li kama ala e pilin ike tawa jan Lapen.

jan Lapen: mi tawa ala weka!

 

kipisi 11
jan sona: jan Kalaja li tawa.

jan Kalaja: o open e lupa! o open e lupa!

jan Kalaja: mi kama tan jan lawa Asa. o open e lupa!

meli ali: toki!

jan Su: jan utala pona o, toki. ni li tomo Enle.

jan Kalaja: nimi ona li Enle anu seme?

jan Su: nimi "Enle" li ike.

a! taso mi mute li pona li ken pana e ijo tawa sina!

jan Kalaja: sina jo ala jo e poki sewi?

jan Su: sina toki e seme?

jan Kalaja: poki sewi li lon ala lon?

jan Su: a. sina wile lape. jan Mise o! jan Kepa o!

jan Mise en jan Kepa: jan Su o, sina wile e seme?

jan Su: jan ni li wile e supa lape.

jan Mise en jan Kepa: a. pona. pona. pona.

jan Su: o tawa weka! supa lape pi tomo ni li pona pilin li suli mute.

jan Kalaja: a. mi... a--

jan Su: nimi sina li seme?

jan Kalaja: mi jan Kalaja... pi unpa ala.

jan Su: nimi mi li Su. ona li Su taso. o kama!

jan Kalaja: a! mi wile mute lukin e poki sewi!

jan Su: a! sina pakala mute. sina nasa tan ni.

jan Kalaja: o kute! mi lukin e ona. ona li lon tomo ni!

jan Su: jan Kalaja o! mi mute li wile pona tawa sina. o kama.

jan Kalaja: a. mi--

jan Su: mi sona e ni: nasin pi mi mute li musi ala tawa sina.

mi mute li meli pi unpa lukin mute li awen lon tomo ni.

nasin ni li musi ala.

mi mute li telo li jo e len li weka e len li pali e len anpa pi unpa lukin.

jan utala pona pi pona lukin li kama ala tawa tomo ni.

o lape lon supa lape ni.

sina pakala! a!

jan Kalaja: mi pakala lili taso.

jan Su: jan pi pona sijelo li ken pona e sina. o lape.

jan Pile: a. seme li pakala?

jan Kalaja: ona li jan ala pi pona sijelo!

jan Su: a. ona li ken pona lili e sijelo.

jan Kalaja: taso--

jan Su: sina wile lape!

jan Pile en jan Wintan o pona e ona.

jan Pile: o lape.

jan Kalaja: o pilin ala e ni.

jan Pile: mi mute li wile lukin e pakala sina.

jan Kalaja: ni li pakala ala.

jan Pile: mi mute li jan pi pona sijelo.

jan Kalaja: o tawa weka! mi wile ala unpa!

jan Pile: o tawa supa lape!

jan Kalaja: o pona tawa mi! mi lukin e poki sewi!

jan Pile: poki sewi li lon ala ni.

jan Kalaja: mi lukin e ona. mi lukin e ona. mi lukin--

meli: toki.

jan Kala: a--

meli: toki. toki. toki.

jan Kalaja: jan Su o!

jan Sinko: mi lukin sama jan Su. nimi mi li Sinko.

jan Kalaja: a. mi--

jan Sinko: sina tawa seme?

jan Kalaja: mi wile e poki sewi! mi lukin e ona! ona li lon tomo ni!

jan Sinko: ike! jan Su li ike mute!

jan Kalaja: seme li kama?

jan Sinko: jan Su li ike mute!

mi mute li jo e suno suli. ona li lukin sama poki sewi.

jan mute li pilin e ni: suno li poki sewi.

jan Kalaja: ona li poki sewi ala. ike!

jan Sinko: jan Su li ike mute!

ona li ike. sina wile pakala e ona tan ni.

jan Su li kepeken e suno ni. mi mute o pali e ni tawa jan Su:

jan Su li awen lon supa lape. sina ken pilin wawa e monsi ona!

meli: sina ken pilin e monsi ona!

jan Sinko: o pilin wawa e ona.

ni li pini la sina ken pali e ijo ante tawa ona.

mi wile e ni: sina pilin wawa e monsi mi.

meli: o pilin wawa e monsi mi e monsi mi e monsi mi.

jan Sinko: pona. pona. o pilin wawa e monsi ali!

meli: o pilin wawa e monsi ali!

jan Sinko: mi mute li wile pilin e palisa sina kepeken uta.

meli: mi mute li ken pilin e palisa sina kepeken uta!

jan Kalaja: a. tenpo lili la mi ken awen.

jan Lansela: jan Kalaja o!

jan Kalaja: a. toki.

jan Lansela: o kama!

jan Kalaja: sina toki e seme?

jan Lansela: o kama!

jan Kalaja: mi wile weka tan seme?

jan Lansela: meli ni li ike!

jan Su: mi mute li pona.

jan Lansela: jan ike o toki ala!

jan Kalaja: ni li lili.

jan Lansela: o kama! mi awen e meli. o tawa.

jan Kalaja: mi pona!

jan Lansela: o kama!

jan Kalaja: mi ken anpa e meli ni.

jan Sinko: a! ona li ken anpa e mi mute!

jan Sinko: a! ona li ken anpa e mi mute!

jan Lansela: jan Kalaja o kama!

jan Kalaja: a! mi ken anpa e meli ni.

jan Sinko: ona li ken anpa e mi mute.

meli: pona! pona!

jan Kalaja: o awen! mi ken anpa e ona! meli mute taso li lon!

jan Sinko: a! ona li ken anpa e mi mute. mi mute li ken ala anpa e ona.

meli: pona. pona.

jan Sinko: pakala!

jan Lansela: kama mi li pona. meli ni li ken pakala e sina.

jan Kalaja: ona li ken ala.

jan Lansela: ona li ken pakala e sina.

jan Kalaja: pakala li lili tawa mi. mi wile tawa meli ike.

jan Lansela: sina ken ala. meli ni li ken pakala mute mute e sina.

jan Kalaja: pakala li lili tawa mi. mi wile tawa meli ike.

jan Lansela: mi mute li wile e poki sewi. o kama!

jan Kalaja: mi ken ala ken pakala lili?

jan Lansela: ona li kama e ike sijelo.

jan Kalaja: mije li pona tawa sina!

jan Lansela: meli li pona tawa mi.

jan toki: jan Lansela li kama e ni: jan Kalaja li unpa ala e meli.

taso ona li jo ala e poki sewi.

jan toki: jan Asa en jan Petewi li lon poka waso li kama sona e ijo.

waso li jo ala e ijo.

waso li jo e ijo la jan Asa li lon ala poka pi waso ni.

waso li kepeken ala e linja la jan Asa li weka mute tan waso.

waso li lon anpa li tawa e--

kulupu: mi wile ala kute e ni!

jan toki: pona. jan Asa li kama sona e ijo.

waso li lon ala. taso sina ken kute e mu.


kipisi 12
jan nasa: a a a!

jan Asa: ona li lukin ala lukin e poki sewi?

jan nasa: a a a!

jan Asa: ona li awen lon ma seme? ona li awen lon seme?

jan nasa: ona li sona e lupa. jan li ken ala awen lon lupa ni.

jan Asa: poki sewi li lon ala lon lupa ni?

jan nasa: sina moli ala lon lupa la sina tawa ma anpa pi pakala mute. jan ala li ken tawa poka ante.

jan Asa: poki sewi li lon seme?!

jan nasa: o tawa nasin moli.

jan Asa: nasin moli li tawa ala tawa poki sewi?

jan nasa: a a a!

 

kipisi 13
jan lawa: ni! ni! ni! ni!

jan Asa: sina jan seme?

jan lawa: mi mute li jan utala li toki e nimi... "ni"!

jan Asa: ike! mi wile ala e ni: sina jan pi nimi "ni".

jan lawa: mi mute li jan ni.

jan Petewi: ona li jan seme?

jan lawa: mi mute li toki e nimi "ni" e nimi "Pen" e nimi "Niwan"!

jan pi nimi Ni: Niwan!

jan Asa: jan mute li moli tan nimi ona.

jan lawa: jan pi nimi "ni" li wile e ijo.

jan Asa: jan pi nimi "ni" o, mi mute li jan pona. mi mute li tawa jan pi ma ante.

jan lawa: ni! ni! ni! ni!

jan Asa: a! pakala!

jan lawa: sina pana ala e ijo tawa mi mute la mi mute li toki e nimi "ni".

jan Asa: sina wile e seme?

jan lawa: mi mute li wile e... kasi!

jan Asa: sina wile e seme?

jan lawa: ni! ni!

jan Asa: a! pakala!

jan Asa: a! o toki ala e nimi "ni". mi mute li tawa jo e kasi.

jan lawa: sina pana ala e kasi tawa mi mute la mi mute li moli e sina.

jan Asa: jan pi nimi "ni" o, sina pona. mi mute li kama e kasi.

jan lawa: mi wile e kasi pi pona lukin.

jan Asa: pona.

jan lawa: o kepeken ala e mani mute.

jan Asa: pona.

jan lawa: o tawa!

 

kipisi 14
jan toki: jan Lansela li tawa.

mama: jan lili o, sina ken jo e ni ali.

jan Apa: mi ken jo e len lupa anu seme?

mama: mi toki e ni: sina ken jo e ma ni ali.

mama: sina ken lawa e ma pona ni! ni li ma sina!

jan Apa: mama meli o a--

mama: mi mama mije sina.

jan Apa: mama mije o, mi wile ala e ni.

mama: o kute. mi pali e ma ni kepeken ala.

mi kama tawa ma ni la ni li ma telo.

jan lawa li toki e ni: mi nasa.

taso mi pali e tomo suli.

ona li tawa anpa telo.

mi pali e tomo sin.

ona li tawa anpa telo.

mi pali e tomo sin.

ona li seli li tawa anpa li tawa anpa telo.

mi pali e tomo sin. ona li awen! sina ken jo e tomo wawa ni.

jan Apa: mi wile ala e ni. mi wile--

mama: sina wile pali e seme?

jan Apa: mi wile... toki musi!

mama: o pini! o pini!

mi lon la sina toki ala musi.

o kute. sina en meli li wan. mama pi meli ni li jo e ma mute.

jan Apa: mi wile ala e ma.

mama: jan Alisa o kute...

jan Apa: nimi mi li Apa.

mama: Jan Apa o, mi mute li lon ma telo. mi mute li wile e ma.

jan Apa: meli ni li ike tawa mi.

mama: ona li ike tawa sina. a! ona li pona!

ona li pona lukin li jo e mani li jo e ... ma mute.

jan Apa: mi sona. taso meli mi li jo... e... ijo...

mama: o pini! o pini!

sina en meli Luki li wan. wile sina li lili!

mama: jan utala o, mi lon ala la jan Apa li ken ala tawa tan tomo ni.

jan utala: sina kama la ona li ken ala tawa. pona.

mama: sina sona ala. mi lon la ona li ken tawa.

jan utala: sina lon ala la mi mute li ken ala awen lon tomo ni.

mama: sina sona ala. o awen lon tomo. jan Apa li ken ala tawa.

jan utala: sina lon la ona li ken tawa.

mama: pona.

jan utala: mi mute li kama e ni: ona li ken ala kama tawa tomo ni.

mama: o kama e ni: ona li ken ala tawa tan tomo ni.

jan utala: ona li ken ala tawa tan tomo. pona.

mama: sina sona ala sona?

jan utala: pona. a. a. a. a... a. a.

mama: sina wile e seme?

jan utala: a. a... a--

mama: ni li pona sona. o kute.

jan utala: a...

mama: sina awen lon ni. ona li wile tawa la sina pini e ona.

mama: pona.

jan utala: a! mi mute li tawa weka la ona li ken ala ken kama?

mama: o awen e ona lon tomo. o--

jan utala: pona. pona. mi mute li awen e ona. taso ken la mi mute li wile tawa.

mama: a. o awen e ona lon ni.

jan utala: sina anu jan ante li kama la mi mute li awen e ona.

mama: mi taso li ken kama jo e ona tan tomo ni.

jan utala: sina taso li ken kama jo e ona tan tomo ni.

mama: mi lon ala la o awen e ona.

jan utala: sina lon ala la mi mute li awen e ona.

jan utala: pona.

jan utala: pona. sina lon ala la mi mute li awen.

mama: o kama e ni: ona li tawa ala weka.

jan utala: sina toki e seme?

mama: o kama e ni: ona li tawa ala weka.

jan utala: jan Apa li ken ala tawa weka.

mama: pona. ona li ken ala tawa weka.

jan utala: pona. mi pilin e ni: sina wile e ni: mi awen e jan utala ante ni. ni li nasa.

mama: sina sona ala sona e wile mi?

jan utala: mi sona pona e ona.

mama: pona.

mama: sina tawa seme?

jan utala: sina tawa. mi kama.

mama: a. o awen lon ni. o kama e ni: ona li tawa ala weka.

jan utala: a. mi sona. pona.

jan Apa: mama o!

mama: o toki ala! o jo e len ni! o toki ala musi!

mama: o moku e telo!

 

kipisi 15
jan Lansela: jan Kanko o, sina tawa pona!

jan Kanko: a. pona.

jan Lansela: mi mute o tawa. a! pona.

nena ni li suli. a! jan Kanko o kama!

jan Kanko: o lukin e lipu ni.

jan Lansela: jan Kanko o! jan Kanko o toki tawa mi!

sina lukin e lipu ni la mi wile e sina. mama mi li ike li kama e ni: mi en jan ike li wan.

o kama tawa mi. mi lon tomo suli pi ma telo.

jan ni li wile e jan utala pona!

ni li ken lawa e mi tawa poki sewi.

jan Kanko o! sina moli tan ijo suli!

jan Kanko: a. mi moli ala.

jan Lansela: a. sina pakala mute tan ijo suli!

jan Kanko: a. mi pilin e ni: mi ken lon.

jan Lansela: a.

jan Kanko: mi pona. mi ken kama--

jan Lansela: sina ken ala! o awen lon ni!

mi ken tawa jan pi pona sijelo. taso mi wile pona sama...

jan Kanko: sina wile pona sama jan utala pona.

jan Lansela: pona! mi wile pona sama jan utala pona.

jan Kanko: mi pakala ala.

jan Lansela: jan Kanko o, mi tawa.

jan Kanko: a. mi awen. pona.


kipisi 16
jan utala: sina ken ala tawa tomo ni. mi mute li-- a!

jan Lansela: jan pona o, mi jan Lansela. mi wile weka e sina--a!

jan Apa: sina jo e lipu mi!

jan Lansela: a. ken la lipu ni li kama tan jan ante.

jan Apa: sina wile weka pona e mi!

jan Lansela: mi wile ala. a--

jan Apa: mi sona e ni: jan pona li... lon... li... kama...

mama: o pini! o pini! o pini! o pini! sina jan seme?

jan Apa: mi jan lili sina!

mama: mi toki ala tawa sina.

jan Lansela: mi jan Lansela.

jan Apa: mama o, ona li wile weka e mi tan sina.

jan Lansela: a. ken la mi wile ala e ni.

mama: sina moli ala moli e jan utala?

jan Lansela: a... a. moli. mi pakala.

mama: jan utala ni li suli tawa mi.

jan Lansela: a. moli ona li ike tawa mi. mi pakala.

jan Apa: jan Lansela o pilin ala ike tan ona. mi jo e linja.

mama: sina moli e jan mute!

jan Lansela: a. mi pilin e ni: jan lili sina li meli.

mama: a. mi sona e pilin sina.

jan Apa: jan Lansela o kama!

mama: o toki ala! sina moli e mama meli!

jan Lansela: a. mi wile ala moli e ona.

mama: sina wile kin! palisa sina li tawa insa pi lawa ona!

jan Lansela: ike! ona li pona ala pona?

mama: sina anpa e meli! moli ni li kama e ni: mi kepeken e mani mute.

jan Lansela: o kute e toki mi. mi lon ma kasi li kama tan ma Kamela. mi kama jo e lipu.

mama: sina kama tan ma Kamela anu seme?

jan Apa: jan Lansela o kama!

jan Lansela: a. mi jan utala pi jan Asa.

mama: tomo Kamela li pona. soweli li pona lon ma ni.

jan Lansela: pona.

jan Apa: o kama! mi wile tawa.

mama: mi wile moku. sina wile ala wile?

jan Lansela: a. sina pona.

jan Apa: mi wile tawa!

[jan Lansela en mama pi jan Apa li tawa.]

LAUNCELOT: mi pakala e ali. taso mi pona tawa sina. pona!

jan Apa: a!

jan Lansela: mi wile utala sama jan utala pona la mi pakala e ijo.

mama: ni li lili.

jan Apa: a!

 

kipisi 17
mama: ni li tomo lawa.

tenpo kama la mi mute li suli e ona.

jan: ona li lon!

mama: pakala.

jan Lansela: a! a!

mama: o awen! o awen!

jan Lansela: a. a. mi pakala. pali mi li ike. mi pakala.

jan: ona li pana e jan pona pi jan Apa!

mama: o awen! o awen!

ni li jan Lansela. ona li kama tan ma Kamela li jan pona mi.

jan Lansela: toki.

mama: ona li moli e jan sama pi mama mi!

o kute!

ni li tenpo pona!

moli li lili. o utala tan ona.

mi mute li lon tan ni: jan tu li wile wan.

taso jan Apa li moli.

mi wile ala pilin e ni: mije lili mi li weka. taso mi pilin e ni: mi kama jo e meli lili! mama ona li moli--

jan: ona li moli ala!

mama: mama ona li pakala mute--

jan: ona li kama pona!

mama: mama ona li lukin sama ni: ona li kama pona. taso ona li moli--

jan: a. ona li moli!

mama: mi wile e ni: jan lili ona li pilin e ni: mi mama sin. mi ken pali sama mama.

mi sona e ni: jan Lansela en meli ni li wan la--

jan Lansela: a!

jan: o lukin! jan Apa li lon!

jan Kanko: ona li moli ala!

jan Apa: mi pilin pona.

mama: sina tawa anpa tan tomo suli!

jan Apa: mi tawa ala tan ona. ijo li pini e anpa mi.

mama: seme li pini e ona?

jan Apa: mi toki e ni tawa sina:

mama: o toki ala sama ni! o toki ala sama ni! o pini!

jan: ona li toki! ona li toki!

mama: o toki ala!

jan: ona li toki! ona li toki!

ona li toki! ona li toki!

ona li toki! ona li toki!

ona li toki! ona li toki!

jan Kanko: jan Lansela o kama!

jan Lansela: mi ken ala! mi wile tawa sama.... a.

jan Kanko: sina wile tawa sama jan utala pona.

jan Lansela: pona!

jan Lansela: sina ken ala ken tawa e mi?

 

kipisi 18
jan Asa: toki. mi mute li wile e kasi! ona li lon ala lon ma tomo ni?

jan: sina kama tan jan seme?

jan Asa: mi mute li kama tan jan pi nimi "ni".

jan: a! ala! ike! mi mute li jo ala e kasi.

jan Asa: kasi li lon seme?? sina toki ala la mi toki... mi mute li toki... e nimi "ni".

jan: a! mi toki ala!

jan Asa: sina wile ala toki.... ni!

jan: ike! a! kasi ala li lon!

jan Asa: ni!

jan Petewi: Nu! Nu!

jan Asa: ike. ike. ike. o toki e nimi "ni".

jan Petewi: Nu!

jan Asa: ike. nimi sina li pakala. o toki e nimi "ni".

jan Petewi: Nu! ni!

jan Asa: pona. pona.

jan Asa en jan Petewi: ni! ni!

jan Lasa: sina toki ala toki e nimi "ni" tawa jan ni?

jan Asa: mi toki.

jan Lasa: ni li ike mute. jan ike li toki e nimi "ni" tawa jan suli.

ike mute li lon. ala li pona.

mi pali e kasi. mi ken ala kama jo e mani.

jan Asa: sina pana e kasi anu seme?

jan Lasa: mi pana e kasi. mi jo e mani tan ni. nimi mi li Lasa.

mi pali e kasi li pana e ona.

jan Petewi: ni!

jan Asa: o toki ala!

 

kipisi 19
jan Asa: jan pi nimi "ni" o, mi mute li jo e kasi. mi mute li ken ala ken tawa?

jan lawa: kasi ni li pona. ona li pona lukin. taso ijo wan li ike.

jan Asa: seme li ike?

jan lawa: tenpo ni la mi mute li jan ala pi nimi "ni".

jan pi nimi ni: ni!

jan lawa: tenpo ni la mi mute li jan pi nimi Ikikikikipikensunpowinantasiko.

jan pi nimi ni: ni!

jan lawa: sina wile pali e ijo sin tan ni.

jan Asa: jan pi nimi-- jan pi nimi sin o, sina wile e seme?

jan lawa: sina wile kama jo e... kasi sin!

jan Asa: pakala!

jan lawa: sina jo e kasi la o pana e ona tawa poka pi kasi ni. o pali e nasin.

jan pi nimi ni: nasin a! nasin a! ni!

jan lawa: sina pana e kasi tawa mi mute la sina wile anpa e kasi suli wawa kepeken... kala!

jan Asa: mi mute li wile ala pali e ni!

jan lawa: mi wile!

jan Asa: mi mute li ken ala anpa e ona kepeken kala.

jan pi nimi ni: pakala! pakala!

jan lawa: o toki ala e nimi ni!

jan Asa: mi wile ala toki e nimi seme?

jan lawa: mi ken ala toki. taso nimi ni li ike tawa jan pi nimi "ni".

jan Asa: nimi ni li seme? sina pana ala e sona ni la mi mute li toki e ona.

jan pi nimi ni: pakala! pakala!

jan Asa: sina ken ala ken kute e nimi "li"?

jan lawa: ken. nimi "li" li suli mute.

jan Petewi: jan Lapen o a! ona li lon!

jan pi toki musi:

jan Lapen li suli

li sama jan ike.

ona li wile ala utala li wile ala pali.

ona li ike pona.

jan Asa: jan Lapen o a!

jan Lapen: jan lawa o a! ma ni li ike. mi mute o tawa tan ona.

jan pi nimi ni: pakala!

jan lawa: jan Lapen li toki e nimi ike!

jan Asa: sina wile ala wile kin e poki sewi?

jan pi toki musi: ona li sama jan ike.

jan Lapen: o toki ala! wile! wile! mi wile e ona!

jan lawa: jan ni li toki sin e nimi!

jan Lapen: mi lukin li wile jo e ona.

jan pi nimi ni: pakala! a!

jan Lapen: ken la poki sewi li lon ma kasi ni.

jan Asa: ona li weka tan--

jan pi nimi ni: pakala!

jan lawa: pakala! o toki ala e nimi ni!

jan Asa: ona li pona!

jan lawa: pakala!

jan lawa: a! mi toki e ona!

jan Asa: jan Pesi o a!

jan lawa: pakala! mi toki e ona! mi toki e ona! a! mi toki sin e ona! mi toki mute e ona!

jan pi nimi ni: pakala!


jan li toki.

jan toki: poki sewi li lon seme? jan sona wan li sona. jan Asa en jan Petewi li tawa ona.

ona li lukin e jan Lansela e jan Kalaja. ni li pona.

jan ali: pona! pona!

jan toki: lete li kama. moku ala li lon. jan li moku e jan pi toki musi.

ni li pona.

jan ali: pona!

jan toki: tenpo mute li pini.

tenpo pi lete mute li ante li tenpo pi seli lili.

tenpo pi seli lili li ante li tenpo pi seli mute.

tenpo pi seli mute li ante li tenpo pi lete mute.

tenpo pi lete mute li ante li tenpo pi tenpo lili.

ijo sin li kama...

 

kipisi 20
jan Asa: jan utala pona o tawa!

sina kama e seli li kepeken ala e kasi e ijo seli. sina seme?

jan Sin: mi... jan wawa.

jan Asa: nimi sina li seme?

jan Sin: nimi mi li... Tim.

jan Asa: jan Sin wawa o, toki.

jan Sin: jan Asa o, toki.

jan Asa: sina sona e nimi mi.

jan Sin: mi sona kin.

sina wile e poki sewi!

jan Asa: mi wile kin! sina sona e ijo mute.

jan Sin: mi sona kin.

jan Asa: mi mute li wile lukin e poki sewi. mi mute li wile tawa poki sewi.

jan: a. mi mute li wile. a. a.

jan Asa: mi- mi- mi mute li wile lukin e ona.

jan: mi mute li wile kin.

jan Petewi: tenpo suli la mi mute li wile lukin e ona.

jan Lapen: ona li toki e lon.

jan Asa: a. poki sewi li, a, lon seme? a. sina sona ala sona a?

jan Kalaja: sina ken ala ken toki-

jan Asa: pona. tenpo sina li suli. taso mi wile e-- a. a. mi wile e. a. a.

jan Sin: sina wile e seme?

jan Asa: po-- po--

jan Sin: sina wile ala wile e poki sewi?!

jan Asa: a. ken la mi wile e ni.

jan: pona.

jan Sin: mi sona!

jan: a. pona. ni li pona.

jan Asa: sina pali mute. a--

jan Sin: mi ken lawa e sina tawa poki sewi.

jan: a. pona.

lupa Kajipano li weka ala tan ma ni.

jan Upinpewi li sitelen lon kiwen. sitelen ni li ken lawa e sina tawa poki sewi. sitelen ni li lon lupa Kajipano.

jan Asa: jan Sin o, lupa ni li lon ma seme?

taso jan utala pona taso li ken tawa!

soweli ike li lon lupa ni

ona li ike mute! sina utala e ona la ona li moli e sina!

sijelo pi jan mute li lon lupa ni!

sina jan utala ike la o kama ala.

soweli ni li ken moli e sina kepeken ijo utala walo wawa ona.

jan Asa: ijo ike li kama la o utala e ona.

 

kipisi 21
jan pi nimi ala: ni li ike tawa soweli.

jan Asa: soweli li ken awen. mi mute li ken tawa.

o kama anpa tan soweli!

jan Sin: o lukin e lupa Kajipano!

jan Asa: pona! o kama e ni: ijo li pakala ala e mi.

jan pi nimi ala: mi wile kama e ni kepeken ilo seme?

jan Asa: a. o kama taso e ni!

jan Sin: ike!

jan Asa: seme li kama?

jan Sin: ona li lon!

jan Asa: ona li lon seme?

jan Sin: o lukin!

jan Asa: ona li lon ala lon monsi pi soweli lili?

jan Sin: ona li soweli lili ni!

jan Asa: sina jan nasa! mi pilin e ni: soweli lili ni li ike!

jan Sin: soweli ni li ken pakala. ona li ike mute!

jan Lapen: sina nasa! pilin ike li kama e ni: mi pana e telo jelo tawa len mi.

jan Sin: o lukin! soweli ni li wile moli e sina!

jan pi nimi ala: nasa a!

jan Sin: ona li wile moli e sina!

jan pi nimi ala: a a a.

jan Lapen: sina jan Sukosi jaki!

jan Sin: o toki ala e ni!

jan Lapen: ona li moku ala moku lili e monsi?

jan Sin: ona li jo e ijo suli-- ona li ken tawa-- o lukin e sijelo pi jan moli!

jan Asa: jan Powe o weka e lawa ona.

jan Powe: pona. soweli ni li lili. mi mute li ken moku e ona!

jan Sin: o lukin!

jan Powe: pakala!

jan Asa: jan Kolisu o a!

jan Sin: mi pana e sona ni tawa sina!

jan Lapen: mi pana sina e telo jelo!

jan Sin: mi pana e sona pi soweli ni! sina kute ala kute e toki mi?

sina sona e ali.

ona li soweli lili pona.

ni li sama. tenpo ali la mi--

jan Asa: o toki ala!

jan Sin: jan li kute ala kute e toki mi?

jan Asa: pona!

jan Sin: kute ala.

jan utala: o utala!

jan utala: a! pakala! pakala! a!

jan utala: o tawa weka! o tawa weka!

jan Sin: a a a! a a a! a a a!

jan Asa: pona. jan seme li moli?

jan pi nimi ala: jan Kawawin li moli.

jan pi nimi ala: jan Eta li moli.

jan Asa: jan Powe li moli. jan luka li moli.

jan Kalaja: jan tu wan li moli.

jan Asa: jan tu wan li moli. mi mute li ken ala utala e soweli sama ni. ona li wawa mute.

jan Lapen: ken la mi mute li wile tawa weka mute.

jan Asa: o toki ala. o jo e len sin.

jan Kalaja: mi mute o toki e ijo nasa tawa ona. ken la ona li kama nasa li pakala.

jan Asa: ona li nasa la ona li pali e seme?

jan Kalaja: a...

jan Asa: mi mute li jo ala jo e palisa moli lili?

jan pi nimi ala: jo ala.

jan Lansela: mi mute li jo e sike moli wawa.

jan Asa: pona!

jan Mena li jo e sike moli wawa ni.

jan Mena o pana e sike moli wawa.

mi lawa e ona kepeken nasin seme?

jan pi nimi ala: mi sona ala.

jan Asa: o lukin e toki awen sewi pi ilo moli.

jan Mena: ni li kama tan toki awen sewi pi ilo moli.

jan: "jan Atila li sewi e sike moli wawa li toki e ni:

'jan sewi o, sike moli wawa ni li pona.

sina ken pakala mute e jan ike kepeken ona.

jan sewi li pilin pona. jan li moku e soweli

e soweli suli walo e kala e moku sike lili e soweli nasa

e kasi suwi e waso kili e --"

jan Mena: a. o toki e toki awen ante.

jan: "jan sewi li toki e ni:

'o weka e palisa lili sewi.

o toki e nanpa ni: wan. tu. tu wan.

o toki e nanpa ni. o toki e nanpa ni taso.

o toki ala e nanpa "tu tu" e nanpa "tu".

taso sina toki e nanpa "tu wan" la sina ken toki e nanpa "tu".

nanpa "luka" li ike mute.

o toki e nanpa "tu wan". ni li nanpa tu wan.

sina pini toki la o pana e sike ni tawa jan ike.

ona li ike li moli tan sike ni.'"

jan Mena: pona.

jan ali: pona.

jan Asa: pona! wan. tu. luka!

jan pi nimi ala: o toki e nanpa "tu wan"!

jan Asa: tu wan a!

kipisi 22
jan pi nimi ala: a! o lukin!

jan Lansela: ona li toki e seme?

jan Kalaja: ni li toki seme?

jan Asa: jan Mena o, sina jan sona.

jan mena: ni li toki Aramaic!

jan Kalaja: pona! jan Sose li kama tan ma tomo Alamasija.

jan Lansela: a!

jan pi nimi ala: ona li toki e seme?

jan Mena: 'mi jan Sose pi ma tomo Alamasija. ni li toki mi pi nanpa pini.

sina utala pona li ken tawa poki sewi. ona li lon tomo a.'

jan Asa: sina toki e seme?

jan Mena: '... tomo a'.

jan Petewi: ni li seme?

jan Mena: ona li sitelen la ona li moli.

jan Lansela: nasa a!

jan Mena: ona li toki e ni.

jan Asa: ona li moli la ona li sitelen ala e a. ona li toki taso e ona!

jan Mena: a li lon kiwen.

jan Kalaja: ken la jan ante li toki. jan ni li sitelen e toki pi jan ante.

jan Asa: o toki ala. ona li toki ala toki e ijo sin?

jan Mena: toki ala. ona li toki e a taso.

jan Lansela: a.

jan pi nimi ala: a.

jan Petewi: ken la ni li ma tomo Kama.

jan pi nimi ala: ma tomo ni li lon ma seme?

jan Petewi: ona li lon ma Kanse.

jan Lansela: ma tomo pi jan Awa pona li lon ala lon ma Konwa?

jan Asa: ni li ma tomo Awi.

jan Lansela: a. pona. ona li ma tomo Awi.

jan mute: ma tomo Awi.

jan Petewi: a!

jan Lansela: sina toki ike e a. a.

jan Petewi: ala. ala. mi toki e a sama ni: ijo li ike.

jan Lansela: sina toki e a wawa!

jan Petewi: mi-- a!

jan pi nimi ala: a!

jan pi nimi ala: ike!

jan Mena: ona li akesi pimeja a!

jan Asa: o tawa weka!

jan ali: o tawa weka! o tawa weka!

jan toki: akesi pimeja li lon la jan utala pona li ken ala tawa weka.

jan pi pali sitelen li moli.

akesi pimeja li weka.

jan li ken tawa poki sewi.

 

kipisi 23
jan Asa: a! ni li nasin moli!

jan Lapen: pona a.

jan pi nimi ala: o lukin!

jan Asa: tenpo pini la mi lukin e jan ni.

jan Petewi: ona li lon tan seme?

jan Asa: ona li jo e nasin moli. ona li wile sona e ijo luka.

jan pi nimi ala: ona li wile sona e ijo tu wan.

jan Asa: e ijo tu wan. sina sona e ijo luka la--

jan pi nimi ala: e ijo tu wan.

jan Asa: sina sona e ijo tu wan la sina ken tawa poka ante kepeken nasin.

jan Lapen: sina sona ala la seme li kama?

jan Asa: sina tawa ma anpa pi pakala mute.

jan Lapen: a. mi wile ala tawa.

jan pi nimi ala: jan seme li tawa?

jan Asa: jan Lapen a!

jan Lapen: sina wile e seme?

jan Asa: jan Lapen o tawa.

jan Lapen: a! mi pilin e ni: jan Lansela li wile tawa.

jan Lansela: pona! jan lawa o, mi wile tawa. mi ken utala e ona. mi tawa ma ante li ken--

jan Asa: ala, ala! o awen. o awen. o awen! o pana e sona pi ijo luka.

jan pi nimi ala: e sona pi ijo tu wan.

jan Asa: e sona pi ijo tu wan. mi mute li lukin li wile e ni: ali li pona.

jan Lansela: jan lawa o, mi sona.

jan Asa: jan Lansela o tawa pona. jan sewi Jawe li pona tawa sina.

jan: o awen! sina wile tawa poka ante la sina wile pana e sona pi ijo tu wan tawa mi.

jan Lansela: sina wile sona e seme? mi pilin pona.

jan: nimi sina li seme?

jan Lansela: mi jan Lansela li kama tan ma Kamela.

jan: sina wile e seme?

jan Lansela: mi wile e poki sewi.

jan: kule seme li pona tawa sina?

jan Lansela: kule laso li pona.

jan: pona. tawa pona.

jan Lansela: a. pona. ni li pona tawa mi.

jan Lapen: mi ken pali e ni!

jan: o awen! sina wile tawa poka ante la sina wile pana e sona pi ijo tu wan tawa mi.

jan Lapen: sina wile sona e seme? mi pilin pona.

jan: nimi sina li seme?

jan Lapen: mi jan Lapen li kama tan ma Kamela.

jan: sina wile e seme?

jan Lapen: mi wile e poki sewi.

jan: ma tomo seme li lawa e ma Asilija?

jan Lapen: mi sona ala! a!

jan: o awen! nimi sina li seme?

jan Kalaja: mi jan Kalaja li kama tan ma Kamela.

jan: sina wile e seme?

jan Kalaja: mi wile e poki sewi.

jan: kule seme li pona tawa sina?

jan Kalaja: kule laso-- kule jelo-- a!

jan: a a. o awen! nimi sina li seme?

jan Asa: mi jan Asa li lawa e jan Briton.

jan: sina wile e seme?

jan Asa: mi wile e poki sewi.

jan: tenpo lili la waso li ken ala ken tawa mute?

jan Asa: ni li waso Apika anu waso Elopa?

jan: a? mi... mi sona ala e ni. a!

jan Petewi: seme li pana e sona waso tawa sina?

jan Asa: jan lawa li wile sona e ijo ni.

 

kipisi 24
jan Asa: jan Lansela a! jan Lansela a! jan Lansela a!

jan Petewi: jan Lansela a! jan Lansela a!

jan Asa: jan Lansela a! jan Lansela a!

jan Petewi: jan Lansela a! jan Lansela a!

jan Asa: tomo a a! pali ni li kama pini! jan sewi Jawe li pona!

jan sewi Jawe o a. mi mute li toki e pona tawa sina tan ni: sina pana--

jan Kolisu a!

jan utala Kanse: jan utala Inli nasa lili o, toki! waso li kama e ni: jan lawa Asa li pilin ike. a a a!

jan Kanse li sona e ijo mute. sina sona ala e ijo.

jan Asa: tomo ni li sewi! sina lon tan seme!?

mi jan utala pi ma Kamela. mi toki lawa e ni:

o open e lupa pi tomo sewi ni! jan sewi Jawe li lawa e mi mute tawa ni!


jan utala Kanse: mi pana e jaki tawa sina tan nena kon mi! sina jan lili nasa!

sina tawa sama jan musi nasa! ni li nasa tawa jan Kanse.

mama sina li wile lukin e palisa mi. sina moku e soweli pakala wawa nasa.

jan Asa: mi kama tan jan sewi Jawe. o open e lupa pi tomo sewi ni!

jan utala Kanse: mi open ala! sina pana e telo jelo tawa supa lape sina.

mi pana e jaki tawa sina. wile sina li nasa

sina nasa li wile telo e monsi jan.

jan Asa: sina open ala e lupa ni la mi mute li utala.

jan sewi Jawe en pona--

a! mi wile utala!

jan utala Kanse: o tawa weka mute! mi mute li wile seli e sina li wile weka e sike sina! a a!

jan Asa: o tawa weka. o kute ala e toki ona.

jan utala Kanse: sina awen ala. sina nasa li ike lukin!

ni li toki ike lili taso!

jan utala Inli ike nasa! a!

jan Asa: mi mute o utala!

jan Petewi: pona.

jan Asa: o kama utala!

jan Asa: jan utala pona mute li moli. tenpo suno ni la jan sewi Jawe...

jan utala Kanse: a a a! a a a!

jan Asa: sina moli ala la mi pini ala utala. jan sewi Jawe li wile e ni: mi jo e poki sewi!

jan utala Kanse: a a a!

jan Asa: o utala!

kulupu pi jan utala: a!

meli pi jan sona: a. ona li moli e mije mi. mi sona.

jan pi nasin lawa: o kama! sina jo e ilo moli la o kama.

jan pi nasin lawa: pona. o kama. o tawa monsi.

meli pi jan sona: o awen e jan ni.

jan pi nasin lawa: o tawa monsi. pona. o weka e ona. o kama. o kama.

jan pi nasin lawa: o pana e jan ni lon tomo tawa.

jan pi nasin lawa: o weka. o kama.

jan Petewi: mi wile tawa jan seme?

jan pi nasin lawa: sina wile e jan seme?

jan pi nasin lawa: a. mi wile e jan ni.

jan pi nasin lawa: o kama. o pana e ona lon tomo tawa.

jan pi nasin lawa: o pana e len.

jan pi nasin lawa: tomo pi pona sijelo li lon ala.

jan: a.

jan: a.

jan pi nasin lawa: o kama. o tawa monsi. o kama!

jan pi nasin lawa: o tawa! o tawa!

jan pi nasin lawa: o weka e ni. ilo moli ni li ike.

jan pi nasin lawa: o kama! o tawa monsi. pona. o kama.

jan pi nasin lawa: sina wile ala wile e ali?

jan pi nasin: pona. o pini. o weka e ilo sitelen ni.

jan pi ilo sitelen: jan Kolisu a!