lipu tenpo

nanpa walo

o kama pona
lon lipu tenpo!
sina jo e tenpo
walo anu seme?
lipu ni li toki
e ona tawa sina.
ken la sina jo e
wile pi tenpo
sike sin. anu la
sina weka e ona
lon tenpo lili a.
jan Ke Tami li
sona e ni...
kin la o lukin
e toki musi pi
tenpo walo lon
ni. o musi!

jo
2

tenpo walo
tenpo Santa walo anu tenpo Santa
seli?
tenpo pi kalama musi

3

kulupu
wile pi tenpo sike sin

5

toki pona
nimi namako majuna
ijo tenpo pi toki pona mi

6

sona
ilo Nole tan pali To

7

kasi walo li utala e jan Nasi

8

ma

-jan Sonatan

tawa pi poki monsi pi ma Asija.
nanpa tu tu: ma Pilipina

9

pilin
kalama musi
pi kulupu "PVRIS"

10

musi Monopoli li musi ala tan ni

11

toki
kalama musi “o walo”
toki soweli - nanpa wan

12

musi
seme li mi?

13

kijetesantakalu o!
pilin jan
tenpo pimeja sewi

ijo sin
14
1

jan pali

tenpo Santa walo
anu tenpo Santa seli?
tan jan Polo
ma Elopa en ma Mewika pi nasin lete la
mi mute li pilin e ni: tenpo Santa o walo.
ona li jo e ko lete mute, la ona li pona.
pilin pi tenpo Santa seli li nasa li ike.
taso ma mute la tenpo Santa seli li nasa
ala li ike ala. pana lukin la ma Malasija
la tenpo Santa li seli mute a! taso ken la
jan mute li toki e ni: ma Malasija li ma pi
nasin sewi Isilan anu seme? tenpo suno
Santa li lon ala lon? ona li lon a. ona li
tenpo lawa pi pali ala!
tenpo ni la mi awen lon ma Malasija.
tan ni la mi ken lon e ni: jan pi nasin
sewi Kolisu li mute lili, taso tenpo Santa
li pona tawa jan mute lon ma Malasija.
ona li pona tawa jan pi nasin sewi Isilan
tawa jan pi nasin sewi Puta kin a. ona li
pona tawa jan lili ale a. lon la tawa jan pi
nasin sewi Kolisu la tenpo suno Santa li
jo e suli pi nasin sewi. ona li musi e tenpo suno pi kama lon pi jan Jesu. tawa
jan ante la, tenpo Santa li tenpo pona
li tempo musi. lon tomo esun suli ale la
kasi suli mute pi tenpo Santa li lon. suno
pi kule mute en kalama musi pi tenpo
Santa kin li lon. ike la ma ale la tenpo
Santa li kama tenpo pi mani mute. tenpo Lamatan tan tenpo suno sike Sonko
la tenpo Santa li esun suli.

tenpo walo
Santa li kama pona tawa jan mute? mi
pilin e ni: tenpo Santa li suli tan ni: ona li
kama tan ma Mewika. ona li sama tenpo monsuta1 tan ni: ona kin li kama tan
ma Mewika. ijo pi ma Mewika li pona
tawa jan mute a.
toki lon la mi pilin ike lili tan ni: tenpo
Santa li walo ala lon ma Malasija. taso
ni li suli ala… ken la tenpo suno Santa
ni la mi tawa poki pi tawa telo pi anpa
sewi, mi musi lon anpa suno a!

1

"monsuta" la sina pilin ike tan
ni: ona li ken pakala e sina

ken la jan li wile sona: tan seme la tenpo

tenpo pi kalama musi
tan jan Ke Tami
tenpo mun pini la, tenpo suno suli li
kama. jan mute la, ni li tenpo suno sewi,
li tenpo suno pi jan Jesu. jan mute la, ni
li tenpo suno pana, li tenpo suno olin, li
tenpo suno pi kalama mama. jan ante la,
tenpo suno ni li suli ala. taso ma mute
la, tenpo suno ni li suli tawa jan, li tenpo
suno pi pali ala, li kama e nasin tan kulu-

pu jan. nasin pi tenpo suno ni li ken ante
mute lon ma mute. ma lete mute lon ma
suli Elopa la, nasin wan li ni: jan li wan e
kasi lili mute li pali e soweli kepeken ni.
soweli ni la, palisa sike suli li lon lawa.
musi soweli ni li pona tawa jan mute.
taso, ma tomo wan la, ona li suli mute,
li suli mute tawa pilin jan, li suli mute
lon suli kin: jan mute pi ma Jele (Gävle)
li wan e kasi mute e linja mute e ijo ante
mute, li pali e soweli pi suli mute a. kiwen musi soweli ni li suli a sama tomo.
2

tenpo sike ale la, ma tomo li pali sin e
ona.
taso… ijo ante li lon. kiwen musi soweli suli li kasi mute, li linja mute la, seli li
ken seli e ona, li ken pakala e ona. jan
wan li seli e ona lon tenpo sike open
ona. jan wan ante li seli e ona lon tenpo sike nanpa tu wan. jan pi ante kin li
pakala e ona lon tenpo sike ante mute.
ni la, kiwen musi soweli li awen ala lon
tenpo sike mute, li awen lon tenpo sike
pi mute ala taso.

ni li nasin lawa ala la jan lawa li wile poki
e jan pakala. pakala li ike tawa jan pi ma
tomo Jele la, jan mute pi ma tomo Jele li
lukin awen e kiwen musi soweli. tenpo
sike pini tu tu la, ona li kama a awen e
kiwen musi soweli. taso tenpo sike pini
la, kiwen musi soweli li kama seli sin.
mi la, ni li ike a. kiwen musi soweli o seli
ala. kiwen soweli musi o awen. pona o
tawa soweli musi kiwen lon tenpo sike
kama.

seli li lon tenpo sike mute la, seli li musi
tawa jan mute pi ma ante mute. ni li lon
tan seme? ona li wile sona e ni: tenpo
sike pini ni la, kiwen musi soweli li kama
ala kama seli?
taso ni li musi ala musi tawa jan pi ma
tomo Jele kin?
musi ala a!

kulupu
wile pi tenpo sike sin
tan jan Ke Tami
tenpo sike sin li lon. jan mute la, tenpo
sike pini li ken ike, li ken jo e jaki mute
e toki ike mute e pilin ike mute. taso
tenpo sike sin li kama la, ike ale li ken
awen lon tenpo pini. sama la, pona li
ken kama lon tenpo sin.
taso jan li wile e pona tan kama taso
ala, li wile e pona tan ona kin! sona la,
jan mute li pilin e ni: “tenpo sike ni la,
mi pali e ijo pona suli. mi pali e ijo ni la,
mi kama suli e pona mi lon pona mi pi
tenpo sike pini.” sona kin la, jan mute li
kama ala pali e ijo pi wile ona.
3

tenpo lili la, mi wile sona tan jan pi toki
pona: tenpo sike sin la, seme o pona?
sina wile ala wile pali e ijo? jan li pana
e toki!
jan pi toki pona li toki ala toki wile e
pali pi tenpo sike?

tenpo la, jan mute li lukin pali e wile ona
lon tenpo sike. taso seme li lon tenpo
sike ni? a, jan mute li wile. jan mute li
wile ala. jan li wile la, seme li lon wile?
•

•
•
•

jan pi toki pona li jan sona a! ona li
wile suli e sona ona. sona ni mute li
sona toki, li ken sona pi toki pona,
li ken sona pi toki ante. sona ante li
ken sona pi tomo sona.
jan li wile pali e musi. musi li pona,
li ken suli e kon. kin la, ona li wile
kama pali pini pona e ni.
jan li wile pona e sijelo ona. wawa
en pona sijelo en pona kon en moku
pona li suli.
jan ante li wile pona e jan ante, li
wile kama pona, li wile kama pilin pona, li wile kama lon kulupu, li
wile weka e ike tan ona.

sona ni la, pona mute en nasin pona
mute en nasin wile mute li lon!

ni li suli ala. taso mi pali la, mi pali kepeken nasin! ni li suli e pona mi!” jan
wan li toki: “tenpo sike ni la, nasin mi
li nasin pi pali pini; mi kama ala awen
pali tan wawa wile mi la, mi wile kepeken nasin ni: mi pali la, mi pini pona e ijo
pali.” jan ante li toki e ni: “nasin mi li nasin pali. ijo pali li suli ala, taso awen pali
li suli. mi wile pali e ijo mute la, mi wile
awen e nasin pali lon nasin ale mi!” ni la,
sina ken pona e sina, taso sina pilin ike
ala tan weka pi ijo pali wan.
pona seme o kama lon tenpo sike sin ni?
a, jan mute la, tenpo sike pini li jo e ike
mute. jan li toki la, ona li wile e ni ala
lon tenpo sike sin. pona o kama. pona
o kama tawa jan ale. pona o kama tawa
jan poka. pona o kama tawa toki pona.
utala o lon ala.
jan wan li toki e ni: “tenpo sike pini li
pona. mi wile e ni: tenpo sike kama li
pona mute.”
ante la, jan li wile e pona lon ale ona, e
pona lon pali wile ona, e pona lon mani
ona, e pona lon sona ona. suli la, jaki suli
Kolona o weka aaaaa!
mi kin li wile e ni ale. mi wile e ni: tenpo sike ni li kama e pona mute lon sina.
sina ale en ale sina o awen pona anu
kama pona a.

mi wile e pona ale tawa pali ale ona!
tenpo pini la, wile ona li awen ala awen
lon pali? a, tenpo mute la, ni li lon ala.
taso ken la, pona tu li lon.
pona nanpa wan la, pali lili li ken suli kin,
li ken awen e pona lili lon tenpo mute
awen.
pona nanpa tu la, jan mute li toki ala e
wile pali ona, li toki e wile nasin taso
ona! ona li ken toki e ni: “mi pali e seme?
4

toki pona
nimi namako majuna1
tan jan Kapesi Pake
toki pona li kepeken nimi pi nanpa
seme? 120? 123? 125? 137? wile sona
ni li ike lili. jan ala li sona pona e nanpa
nimi pi toki pona. ante la, jan o kepeken
lipu pu kepeken lipu ku tawa ni. taso,
nimi mute pi toki pona li pu ala li ku ala.
sina sona ala sona e ni? ona li nimi namako. jan pi nanpa lili li kepeken nimi
namako, taso nimi namako li awen lon.
ni la, mi wile toki e nimi namako tu.
ona li namako, taso ona li majuna1 kin.
nimi namako nanpa wan li “amiko.” ona
li kama lon tenpo sike 2006. ona li tan
jan Kipo li tan jan Elumutu. tenpo mute
lon toki pona la, jan li kepeken nimi “jan
pona” tan pilin pona tawa jan ante. taso,
nimi “jan pona” li suli pi mute ike la, jan
li wile kepeken nimi “amiko.” toki Inli la,
nimi “amiko” li “friend.” toki open ona li
1

“majuna” li “sin ala”

toki Epelanto.
nimi namako nanpa tu li “sipi.” ona li
kama lon tenpo sike 2007. ona li tan
jan “spad0103.” o lukin e linja nimi ni:
“mama li telo e ona.” taso, mi o sona e
ni: “ona” li mama anu jan ante? mama li
telo e jan ante la, o toki e ni: “mama li
telo e ona ante.” mama li telo e mama
la, o toki e ni: “mama li telo e ona sama.”
toki nanpa tu li kon sama nasin pi nimi
“sipi.” mi tu e linja mi la, mi tu e sipi. toki
Inli la, nimi “sipi” li “reflexive pronoun.”
toki open ona li toki Lasina.
mi alasa e nimi namako ni lon tenpo
sike 2021. taso, ona li suli tawa sina tan
seme? mi pilin e ni: nimi namako majuna li pana e sona pi pini pi toki pona. toki
pona li ante lon tenpo. tenpo sike 2006
en tenpo sike 2007 la, toki pona li toki
ante. pilin pi jan ante lon tenpo ante
li kon pini pi toki pona. kon ali pi toki
pona li suli tawa sona pi mi mute. sina
o kepeken ala kepeken e nimi “amiko” e
nimi “sipi?” ala, taso sona en kepeken li
sama ala. sona li lon lawa li pona tawa
insa pilin. kepeken li pona tawa toki jan.

ijo tenpo pi toki pona mi
tan jan Kapan
tenpo sike pini la mi olin e toki pona. mi
pilin ni: toki pona li sona pona li pona
tawa kama jo pi sona ali. mi open kama
jo e sona pi toki pona.
mi sitelen e nimi ali pi toki pona lon lipu
mi li kama jo e sona pi nimi ali. mi wile
kama jo e sona ali kepeken tenpo lili. mi
lukin e lipu pi toki pona pi lili taso.
tenpo kama la mi kama ala jo e sona, mi
pilin ni: ken la toki pona li pona ala tawa
mi, mi ken ala jo e sona pi toki pona. mi
weka e toki pona.
5

tenpo kama lili la mi lukin e sitelen tawa
pi toki pona lon ijo Intane (Internet). ni
li kepeken e sitelen pi ma Sonko la, mi
ken sona e ni. taso ni li jo e sona lili taso
pi toki pona, tan ni li ali ala.
mi lukin e sitelen tawa ni la mi sitelen
e ijo lawa taso. tenpo pini la mi pilin ike
tan ni: mi sitelen e sitelen mute kin lon
tenpo lili kin. tenpo pini la mi wile kama
jo e sona ali pi toki pona kepeken tenpo suno tu taso! mi lukin e sitelen mi
kepeken tenpo lili, taso tenpo suno ali
la mi lukin. mi kama jo e sona pi sitelen

sinpin la mi lukin e sitelen tawa monsi.
mi lukin e sitelen tawa ale, taso mi kama
jo e sona pi toki pona pi ali ala. sitelen
tawa pi toki pona pi toki Inli li lon ijo
Intane, taso mi sona taso e toki Inli lili.
taso mi ken taso lukin e sitelen ni.
sitelen tawa ni li jo e sitelen pi toki Inli,
mi ken ala kute la mi ken lukin e sitelen.
mi kama jo e sona ali pi toki pona kepeken tenpo mun wan. ni la mi ken
toki e toki pona tawa jan pi toki pona.

mi pali e jan pona mute kepeken toki
pona! mi olin e sitelen kepeken toki
pona. mi sitelen kepeken toki pona tan
ni: mi wile ala e ni: jan pona li ken sona e
sitelen mi. jan pona mi li lukin e sitelen
mi la ona mute toki e ni: mi ken ala sona
e ni.
mi pilin pona tan ni: mi sona e toki pona
li ken toki e toki pona. toki pona li toki
suli lon mi.

sona

ilo Nole tan pali To
tan jan Pije
sina sona ala sona e pali To? ona li nasin
linluwi1, li ilo pona. sina kepeken ona la
jan ante (en jan ike) li ken ala lukin e pali
linluwi sina. ni li suli kin tawa jan sitelen
pi sona sin, li suli tawa jan pi wile ante
lon ma ike, li suli tawa jan ante mute
kin. (kin la sina ken tawa lipu pi "linluwi pimeja" kepeken ilo To. lipu ni li jo e
nimi ".onion" lon pini nimi. sina ken ala
tawa lipu ni kepeken ilo linluwi ante.)
mi toki e ni: sina kepeken ilo To la jan
ante li ken ala lukin e pali linluwi sina.
taso jan li ken lukin kin e ni: sina kepeken linluwi To. pali To li ike tawa kulupu
lawa mute lili; tan ni la kulupu lawa ni
li wile pake2 e linluwi To. pakala! kulupu lawa lon ma Sonko en kulupu
lawa lon ma Losi li pake e linluwi To.
sina lon ma ni la sina ken ala ken kepeken
linluwi To? a, sina ken, taso sina wile kepeken "nasin sewi To" [Tor bridge]. sina
kepeken nasin sewi To la kulupu lawa
ike li ken ala lukin e kepeken To sina.
1
2

"linluwi" li kulupu pi ilo sona mute
jan li "pake" e ijo la, ijo ni li pini
anu ijo ni li ken tawa ala

nasin sewi To ni li kama tan seme? a,
ona li kama tan jan pona pi pali To!
sina wile la sina ken pana e nasin linluwi To sina tawa jan ante (lon ma
Sonko anu ma Losi anu lon ma ante).
kulupu pali To li pali e ilo sin Nole [Snowflake]. sina ken lukin e ona lon lipu
ni: https://snowflake.torproject.org/
sina jo e ilo Nole la jan ante li ken kepeken linluwi sina, li ken kepeken
nasin linluwi To. ilo Nole li pona kin.
tenpo suli la mi jo e ilo Nole. tenpo
suno ni la jan luka li kepeken linluwi mi,
li ken kepeken nasin linluwi To tan mi.
kulupu lawa o pake ala e linluwi To! o
kama jo e ilo Nole.
6

kasi walo li utala
e jan Nasi
tan jan Alonola

[o awen! mi toki e ijo ike mute
lon toki ni!]
tenpo pini mute la, ma Tosi la, kulupu lawa Nasi [NSDAP, "Nazis"] li
lon. ona li jo e nasin pi ike mute. jan
mute lon ma Tosi li pilin ike tan lawa
pi jan Nasi. tan ni la, ona li wile ante
e lawa.

tenpo kama la, jan Elemu Pon
Moleke (Helmut von Moltke) li pana
e lipu pi kasi walo tawa ma Inli. ona
li pali e lipu mute, li pana e ona tan
tomo tawa sewi! jan mute li lukin e
lipu ni.
ike la, tenpo kama la, jan An So en
jan Sopi So li tawa tomo sona. ona li
pana e lipu sin lon supa mute. taso,

kulupu pona pi kasi walo [Weiße
Rose] li lon. ona li wile utala e jan
Nasi kepeken lipu. tenpo sike pi utala Salinka [Stalingrad, 1942] la, jan
Alekanta Sole (Alexander Schmorell) en jan An So (Hans Scholl) li
pali e lipu. lipu ni la, ona li toki e ni:
“ma Tosi li utala e jan pi utala ala.
ona li moli e jan Posuka, e jan Losi, e
jan pi nasin sewi Juta!”. ona li pana e
lipu ni tawa jan sona lon ma
tenpo lete la, jan Wili Ka (Willi Graf)
en meli sama pi jan An So - jan Sopi
So (Sophie Scholl) - li lon kulupu ni
kin. tenpo ni la, jan Sole en jan So en
jan Ka li tawa ma Losi tan ni: ona o
utala! tenpo sin la, ona li tawa ma
Tosi la, ona li pali e lipu sin lon tenpo sike kama [1943]. lipu ni la, ona
li toki e ni: “ma Tosi li ken ala utala
e ma Losi! ma Tosi li ken ala anpa e
utala e ma ante ale. ni la, ike mute li
lon utala”
tenpo ni la, ona li pana e lipu mute
tawa jan mute. tenpo sike ni [1943]
la, utala Salinka li pini. jan Tosi mute
en jan Losi mute li moli, taso ma Losi
li nanpa wan! ni la, jan mute li tawa
utala lon ma Tosi.
7

jan li lukin e ona, li poki e ona. jan
tu So o tawa tomo lawa. ma ni la,
jan lawa li toki e ni: jan tu So o moli!
tenpo kama lili la, jan Jokan Kika
(Johann Reichhart) li moli e ona tu.
tenpo kama lili la, jan Wili Ka en jan
Alekanta Sole li moli kin. namako la,
jan lawa li toki e ni; jan ante pi kasi
walo o lon tomo pi jan ike.
jan Tosi ante mute li (wile) utala e
jan Nasi, taso ona li ken ala pini e
lawa pi jan Nasi.

ma
tawa pi poki monsi
pi ma Asija
nanpa tu tu: ma Pilipina
tan jan Polo
ma Pilipina li ma suli ante pi ma Asija pi
nasin seli pi kama suno. sama ma Intonesija la ma Pillipina kin li jo e ma mute
mute pi insa telo suli. ona li jo e laso kasi
mute e ma poka telo pona mute. sama
ala pi ma ante pi ma Asija la (ma Koleja
kin li sama ala) nasin sewi nanpa wan pi
ma ni li nasin sewi Kolisu. taso kulupu
lili pi nasin sewi Silami kin li lon nasin
seli pi ma ni. nasin sewi Kolisu li kama
tan ma Epanja tan ni: tenpo pini mute la
ma Epanja li jo e ma Pilipina. kama la jan
pi ma Mewika li kama. tan ni la tenpo ni
la jan pi ma Pilipina li toki pona e toki
Inli (taso tenpo ni la jan pi mute lili li ken
toki e toki Epanija).

mi tawa ma Poko tan ma tomo Sepu kepeken tomo tawa telo. ma Poko li pona
mute tawa mi. jan li pona mute. laso
kasi pi pona mute li lon. telo suli kin li
pona. taso ijo pona pi nanpa wan li tu
tawa mi. ona li ni: soweli lili pi oko suli
(tarsier) li lon. en la nena mute pi sama
suli li lon. nimi ona li nena pi suwi pimeja (Chocolate Hills). mi pana e mani
tawa kepeken pi ilo tawa wawa pi sike
tu lon tenpo suno wan. tawa ni li epiku2
tawa mi. mi tawa insa pi laso kasi en ma
tomo lili. mi tawa lon poka pi telo suli.
ma Pilipina li ma pona. mi wile tawa sin.
mi wile lukin e ijo pona mute ante a!

mi la mi tawa ma tu taso pi ma Pilipina.
mi tawa ma tomo Sepu (Cebu) tawa ma
pi insa telo Poko (Bohol). ma tomo Sepu
li jo e tomo pi tenpo pini mute. jan pi ma
Epanija li pali e tomo ni. tomo pi nasin
sewi Kolisu li sama tomo pi nasin sewi
Kolisu majuna1 pi ma Epanija a! jan
mute li tawa tomo ni. jan pi ma Pilipina
li pilin e ni: nasin sewi ona li suli mute
tawa ona. lon la mi lukin e sitelen mute
pi jan Jesu pi jan Meli lon insa pi tomo
mute. ale li pona li musi, taso tenpo
pimeja la mi pilin e ni: ma ni li ken ike.
mi tawa weka ala tan tomo awen pi jan
tawa la, ona li pona.

1

“majuna” li “sin ala”

2

“epiku” li “pona mute a”
8

pilin
kalama musi
pi kulupu "PVRIS"
tan lon Jawin
kulupu Palisa (PVRIS) li kulupu seme?
kulupu Palisa li kulupu pi kalama musi.
tenpo sike luka luka li tawa la ona li
kama lon. tenpo ni la kulupu li jo e jan
Lin Kun (Lynn Gunn) e jan Pajan Matona (Brian Macdonald), tenpo pini la
ona li jo e jan mute. jan Lin Kun li jan pi
kalama musi uta, ona li pali mute tan
kulupu Palisa. ona li pana e kulupu suli
tu wan pi kalama musi e kulupu lili wan
pi kalama musi. mi toki e kulupu Palisa
e kulupu ona pi kalama musi.
mi open kepeken kulupu lili ona. ona
li jo e nimi Akusi (Acoustic). ni li sin
ala mute. ona li jo e kalama musi tu tu.
kulupu Akusi li sin ala mute la mi toki
mute ala e kulupu lili ni pi kalama musi.
taso la mi kute e nasin pi kulupu Palisa
lon kulupu ni. kalama musi pi kulupu
Palisa li toki mute e ike pilin e utala ona.
kalama musi Waki A (Akusi) (Waking
Up [Acoustic]) li toki e ni: “mi pana lon
tawa sijelo mi la mi pali e ijo ali.” jan Kun
li toki mute e nimi ni. nimi ni li pana e
nasin pi kulupu Palisa, nasin li toki e ike
lawa e ike sijelo.
lon kulupu pi kalama musi Wa Nosi
(White Noise), sina ken kute e nasin
sama, taso sina ken kute e kalama ante.
kulupu Akusi li kepeken e tenpo mute li
jo ala e kalama mute la kulupu Wa Nosi
li jo e mute. kulupu Wa Nosi li open kepeken kalama musi Soke (Smoke). kulupu Akusi li nasin La (Rock) lili la ni li
nasin La mute. kin la sina kute e kalama
uta wawa. kulupu Akusi li jo e kalama
uta pi wawa ala la ni li jo e wawa. kalama ilo kin li wawa. pana pi kulupu Wa
9

Nosi la kulupu Wa Nosi (Telu Peson)
(White Noise [Deluxe Version]) li pana
mute. ni la kalama musi tu wan li lon:
kalama musi Ju En A (You and I), kalama musi Ensi (Empty), kalama musi Ju
En A - Sipe (You and I - Stripped). mi la
mi kute e kulupu Wa Nosi (Telu Peson),
taso kalama musi sin li pona lili tawa
mi. kalama musi sin pi kulupu Wa Nosi
(Telu Peson) li pona tawa mi, kalama
musi ante li pona mute.
mi olin e kulupu A Wi No A Pepon, A Wi
Ni A E (All We Know Of Heaven, All We
Need Of Hell). kulupu pi kalama musi
ale la ni li pona mute tawa mi. mi kute
sin e nasin pi kulupu Palisa, mi kute sin
e kalama monsuta1. kulupu A Wi No A
Pepon, A Wi Ni A E la nasin pi ike lawa
li lon mute. kulupu Wa Nosi la kulupu ni
li kama jo e mani lili. kulupu pi kalama
musi li open kepeken kalama wan taso
- mi pilin e ni: ni li sama e open pilin pi
kulupu. ale li weka, ijo awen taso li ilo
kalama li kalama uta. ale li weka, ijo
awen taso li pilin lon ona. ni li sama e
nimi ni pi kalama musi Wa Wan (What’s
Wrong): “sina sona e ike mi la mi wile
ala e toki len.” kulupu pi kalama musi A
Wi No A Pepon, A Wi Ni A E la jan Kun
li open pilin mute.
tenpo pi kulupu Usi Mi (Use Me) li open
kepeken kulupu lili Alusinasijon (Hallucinations). tenpo lili li tawa la kulupu ni
li kama. kulupu Usi Mi li ante e kalama
pi kulupu Palisa. kulupu pi tenpo pini li
jo e kalama monsuta, taso kulupu ni li
jo e kalama pi tawa musi. taso la, nasin
toki pi kulupu Palisa li awen. kalama
musi nanpa wan li open kepeken ni:
“lape ala, mi pakala e akesi pi noka ala.”
1

“monsuta” la sina pilin ike tan
ni: ona li ken pakala e sina

ni li toki e ni: jan Kun li lanpan2 e lawa pi
kulupu Palisa. tenpo ni poka la jan Kun
li toki e ni: ona li lawa e Palisa lon tenpo ale. tenpo pini la, jan li pilin e ni: jan
ale pi kulupu Palisa li pali sama. mi pilin
e ni: nimi ni li open pona pi tenpo sin.
kalama musi Te We (Dead Weight) kin
li wawa. kalama uta pi jan Kun li wawa
mute lon kalama musi Kimi A Minu
(Gimme a Minute) lon kalama musi Te
We. lon kulupu Usi Mi (Telu) (Use Me
[Deluxe]), kulupu Palisa li pana e kalama musi luka sin: kalama musi Tan Ju
(Thank You) en kalama musi sama ante.
2

kalama musi sin li pona tawa mi, taso mi
kute pi mute ala.
tenpo ni la, jan Lin Kun li jo e ijo kama.
kulupu Palisa li pana e kalama musi tu,
kalama musi Monsa (Monster) en kalama musi Ma We (My Way). ni li pona
mute tawa mi, mi pilin pona mute tan
kalama musi pi tenpo kama. ale la, mi
olin e kulupu Palisa e jan Lin Kun.

“lanpan” li “kama jo kepeken
wawa”

musi Monopoli li
musi ala tan ni
tan jan Kapesi Pake
tenpo mun lete la, jan li ken kama jo e ijo
musi sin. ijo wan li suli tawa ni. sina sona
e musi Monopoli [Monopoly] anu seme?
ona li ijo musi kepeken leko lipu. ona li
kepeken nasin mani. ona li open lon tenpo sike nanpa 1935 li tan jan Sala Talo
(Charles Darrow). jan Sala Talo li ante e
musi tan jan Elisape Maki (Elizabeth Magie). jan li esun e ma pi kule mute li pana
e mani tawa jan ante. jan mute li sona li
musi e musi Monopoli. taso, musi Monopoli li musi ala. ni li lon tan seme?
nanpa wan: pini la, jan wan taso li lon.
musi Monopoli la, jan mute o moli lon
pini.
nanpa tu: musi Monopoli li olin e nasin
mani. tenpo ali la, jan o lanpan1 o pana
e mani tawa jan ante. mani mute taso li
pona lon musi Monopoli.
nanpa tu wan: jan o utala taso. jan li ken
ala pona e jan ante. tan ni la, jan li ken pilin
ike tawa jan ante lon pini.

1 “lanpan” li “kama jo kepeken wawa”

nanpa tu tu: ken li weka. ijo ali lon musi
Monopoli li kama tan kama pi lawa ala.
ona li nasa. jan li ken ala sona e nasin suli
tawa musi Monopoli.
nanpa luka: musi Monopoli o kepeken
tenpo suli. tenpo jan mute li tawa weka
tan ni.
ijo luka ni li pana e sona pi ike pi musi Monopoli. taso, musi ante li awen pona. musi
Katan [Catan] en musi Tominon [Dominion] li kepeken lipu kin. ona o kepeken
tenpo lili. pini la, jan mute li ken lon musi
ni. musi Katan en musi Tominon li kepeken lili e nasin mani, taso ona li sewi ala e
nasin mani.
sina wile esun e musi la, o esun ala e musi
Monopoli. o pana ala e musi Monopoli.
o kama jo e musi ante. musi Monopoli li
musi ala.
10

toki
kalama musi “o walo”
tan jan Sonatan
kalama musi pi toki pona li pona tawa
sina anu seme? ona li musi pona tawa
mi! pilin mi la jan Nasi [Nardi] li pali e
kalama musi pona mute pi toki pona.
tenpo ni la ona li pali e kalama musi “o
walo”. musi ni li toki e tenpo lete e kon
walo. ona li sama seme?
mi kute e kalama musi. open la ona li
pana e kalama suwi li toki e wile jan.
ona li wile jo e jan pona wan lon poka
ona. pilin ona la jan pona o awen lon
poka! pini ni la ona li toki e ni: ike lon la
lete li pona e ona. ona li pilin sama akesi
tan ni: akesi li jo e sijelo lete kin. taso ijo
wan li ken seli e ona. ni li pilin olin ona.
kin la kalama musi ni li toki e wile tawa
sewi kon: “o walo!” walo o tawa tomo
o tawa kasi o tawa ma o tawa kon. ona
li pilin e ni: jan lili o musi lon kon walo!
ni li pana e pilin suwi pona pi tenpo pini
tawa mi. kalama musi “o walo” la mi wile
jan lili. taso ni li kalama musi ante…

toki soweli - nanpa wan
tan jan Eweni Wako
soweli walo pimeja en soweli loje li
tawa lon ma li lukin e soweli tawa lili.
ona tu li wile moku mute. tan ni la ona
tu li kama wile moku e ona. soweli walo
pimeja li toki tawa soweli tawa lili:
— soweli pi kute suli o kute! soweli wawa jelo li jan lawa ma li jan lawa
pi soweli ali li toki e ni: mi ken moku e
soweli ni: ona li moku e kasi anpa. tan
ni la mi moku e sina lon tenpo pimeja ni.
— o awen, —soweli tawa lili li toki. —
11

soweli wawa jelo li jan lawa ma li jan
lawa pi soweli ali li pana e sitelen ni
tawa mi: ona li toki e ni: soweli li ken ala
moku e mi.
— ona li lon seme? — soweli walo pimeja li toki li pilin nasa.
— ona li lon noka mi, — soweli tawa lili li
toki pi musi ala. — sina wile, la sina ken
lukin e ona, mije sona o.
— jan sama pona mi o, soweli loje o, —

moku
soweli walo pimeja li toki, — o lukin e
sitelen lon noka pi soweli tawa lili.
— jan sama pona mi o, soweli loje o, —
soweli walo pimeja li toki, — o lukin e
sitelen lon noka pi soweli tawa lili.
— jan sama pona mi o, soweli walo pimeja o, —soweli loje li toki. ona li sona
e ni: ike li lon, — mi pali e ni, la mi pilin
pona, taso mi weka e ilo lukin mi lon
tomo. sina ken ala ken lukin e ona? ni li
lon a: sina sona mute. soweli ante ale li
sona lili.
nimi pona pi soweli loje li pona tawa

soweli walo pimeja. ona li tawa soweli tawa lili li toki e ni tawa ona: ona o
sewi e noka monsi ona. soweli tawa lili
li sewi e noka monsi suli ona. soweli
walo pimeja li kama tawa lukin e sitelen pi jan lawa ma. tenpo ni la soweli pi
kute suli li utala suli ni e ona lon sewi pi
sinpin lawa: oko pi soweli walo pimeja
li pakala.
jan li lukin ala li kute ala li sona lili li olin
e nimi pona, la ni li kama tawa ona.

musi

toki nasa
tan jan Alonola

nanpa wan la, mi kama suli.
nanpa tu la, mi peta1.
nanpa san2 la, mi kapesi3.
nanpa po4 la, mi mute a.
sijelo mi li suli.
open la, mi lili.
mi awen lon ma mi.
mi awen lon ma ni.
mi lili li tawa mute.
mi pana e kon, o kute:
mi pona tawa sina!
o kipisi5 ala e mi a!
1
2
3
4
5

"peta" li "laso jelo"
"san" li "tu wan"
"kapesi" li kule pi kasi kiwen
"po" li "tu tu"
sina "kipisi" e ijo la, sina tu e ona.
12

kijetesantakalu o!
tan jan Ke Tami

tenpo pimeja sewi
(O Holy Night)
tan jan Kapesi Pake

tenpo pimeja sewi.
mun li suno mute a.
tenpo ni li tenpo pi jan sewi kama.
ma li pakala li pilin ike a.
taso ona li
lon li pona e kon.
pilin pona!
ma pakala li sewi.
mi lon poka
pi tenpo suli sina.
o tawa nena noka!
o kute e kalama sewi!
tenpo pimeja, sewi, li
tenpo pi jan Jesu.
pimeja, sewi.
ni li tenpo sewi.

pilin jan
tan jan Kapesi Pake

lete mute li ken ala kute.
kute la ona ni li mute.
lete en seli li awen lon ante.
ante en awen li suli e lete.

ona li pana e sona
pi olin pi jan ante.
nasin ona li olin li utala ala.
ona li weka e ike.
jan anpa li pata mi.
nimi ona, la nasin ike li ala.
kalama suwi,
la mi mute li pana
e pona ali tawa nimi sewi.
jan Jesu li ali.
o sewi e nimi ona.
wawa ona
en sewi ona li wawa mute.
wawa ona
en sewi ona li wawa mute!