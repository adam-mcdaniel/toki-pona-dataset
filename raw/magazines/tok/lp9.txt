lipu tenpo

nanpa moli

jo
o kama pona
lon lipu tenpo!
tenpo ni la sina
ken kama sona
e pilin moli e
monsuta mute.
monsuta li ike
tawa sina la o
lukin e toki ante
e ma Sinkapo.
kin la mi pilin
pona tan ni:
jan Nowa li
pana e sona pi
toki pona tawa
jan lili. o musi!
-jan Sonatan

2

kulupu
jan lili pi toki pona
uta monsuta

3

pilin mi tan "lipu pi nasin sona"

toki ante
4

ma Nota-Molene (Neutral-Moresnet)
toki Pantunija (Pandunia)

6

sona
o kalama - ilo kalama pi linja tu tu
tan seme la jan Kulisito li moli?

7

tenpo suno monsuta

8

tenpo Kalan Kaja

9

toki musi
lipu tan jan Sekupija

10

ma
tawa pi poki monsi pi ma Asija
nanpa tu. ma Sinkapo

11

toki
ale tenpo

12

pimeja

13

musi
toki nasa
mi ken
kijetesantakalu o!

14

1

jan pali

kulupu
jan lili pi toki pona
tan jan Nowa
jan ale li sona e ni: jan Tewi li pana e toki
pona tawa jan lili ona. jan lili ni li jan
wan pi toki pona. taso la jan lili ale li ken
kama sona e toki pona.
tomo kulupu pi ma tomo mi la mi pali
tan mani. ni la mi lukin e jan lili lon tenpo pi tomo sona ona pini. ni la mi toki
tawa jan lili pi nimi “jan Ma”. mi tu li toki
e musi Pokemon [Pokémon] e sitelen
kule e … toki pona. mi pana e sona pi
toki pona tawa ona.

tenpo awen la jan Ma li kama sona e
toki pona mute. ona li musi e ilo pi nimi
"toki utala". ona li sona e nimi mute pi
toki pona li kama sona e nimi ale. ona li
kama sona e sitelen pona kin. tenpo ale
la ona li wile lukin e nimi kepeken sitelen pona. mi sitelen e ni tan ona. ona li
sitelen e sitelen sama mi. toki pona li
pona tawa ona!
jan Ma li jo e sona mute li kama sona e
toki pona. ona li jan pi lili mute! mi pilin
pona tawa tenpo kama pi pana sona.

open la mi toki e nanpa tawa ona. ona li
ken toki e nanpa wan tawa nanpa luka
luka luka tu tu. mi kute e ni: ona li toki
tawa mama ona e ni: “mi jo e sike suno
luka tu a!” mama ona li sona ala e ni li
toki e ni: “seme?”.
tenpo ante la mi toki e nimi “ma” tawa
ona. mi toki e pilin pi nimi ni. ona li toki
e ni: “ala, mi ma”. mi toki e ni: “sina jan
Ma. nimi “ma” li ken jo e pilin tu. pilin
nanpa wan li ma. pilin nanpa tu li jan Ma
li sina.”

uta monsuta1
tan jan Ke Tami
pini pi tenpo mun ni la jan mute li len e
sijelo ona kepeken len nasa.1jan li wile
lukin e ijo ni: sitelen en toki en kalama
en musi ante li pana e pilin wawa e pilin
nasa e pilin ike. pilin ni ale li pona tawa
jan ni lon tenpo ni. ni li tenpo “monsuta”. sina wile ala wile pilin nasa sama
ni? a, mi sona e lipu pona tawa ni. nimi
lipu li “uta monsuta”. ona li ken pana a
e pilin nasa.
1
"monsuta" li ijo ni: ona li pana e
pilin ike tan ni: ona li wile pakala e sina.
sitelen tan soweli Kisa

2

toki tu tu wan li lon lipu. sitelen li lon.
pilin li lon. ona ale li toki e ike. ike toki
ni li pona tawa mi la, mi lukin e ale ni
lon tenpo pimeja taso. ni la pilin nasa mi
li pilin wawa. pona la kalama ala li lon
tomo mi la mi pilin ike mute ala.
toki la, sina ken lon lupa kiwen tawa
anpa ma. toki la, sina ken weka e ijo ike.
toki la, sina ken awen lon insa pi tomo
sina - taso seme ante li lon? toki la, kijetesantakalu2 li utala e ike. toki la, sina
2 kijetesantakalu li soweli. sinpin ona li pimeja. linja li lon monsi pi monsi ona li pimeja
li walo.

pilin mi tan "lipu
pi nasin sona"
tan jan Telakoman
toki pona la nimi “pona” li pana e kon tu. kon
nanpa wan li pilin pona. kon nanpa tu li ni:
ijo li jo ala e ijo lili mute lon insa ona li nasa
ala e lawa jan la ijo ni li pona. ala la ijo ni li
ike.
ni la jan mute pi toki pona li pilin e ni: o toki
ala e sona ike nasa kepeken toki pona. tenpo mute la mi pilin sama jan mute ni. tenpo
mute la mi wile weka tan sona nasa ale.
taso tenpo sama la mi lukin e ni: toki pona
li ken ilo pi kama pona tawa sona ike nasa.
mi pona e sona ike nasa kepeken toki pona
la mi kama sona e ijo sin, mi pilin pona, mi
musi.
ni la mi pilin pona tan ni: mi lukin e lipu sin
pi pona sona lon toki pona. ni li lipu pi nasin
sona (lipupinasinsona.wordpress.com). jan
Penanto li pali e lipu ni.
lipu pi nasin sona la jan Penanto li pana e
sona wawa sama ni: seme li lon insa pi ko
lete suwi? jan li ken awen lon sike suno pi
nanpa seme? kon sewi li ante e kon ma lon
nasin seme? tawa wile sona ale la jan Penanto li pana e lipu lili sin.
lipu lili ale la jan Penanto li kepeken nasin
ni: noka la ona li pana e toki pi pana sona
lon toki Inli. ona li ante toki e toki ni tan toki
Inli tawa toki pona li pana e toki pi toki pona
lon lawa pi lipu lili. toki pi toki pona la ona li
3

ken kama sona e nimi “monsuta” e kon
ona a. toki li wawa.
jan Kalin li kama e kulupu pali. jan kulupu pali li pali e toki. ona li pana e pilin ike
tan toki ona la ona li pona, li musi wawa,
li jan pi toki pona wawa. sina wile ala
wile e pilin nasa ike? sina wile la, o lukin
e ona a! sina sona ala la o lukin e lipu
pini ona - nimi ona li “sona pi ike ken”;
ona li toki e ike pi toki ale li ken pana e
sona tawa wile lukin sina. sina wile ala
la, o toki e ni tawa jan pi toki pona: “uta
monsuta li lon. ona li ken pona tawa pilin sina tan ni: ona li ike tawa pilin mi.”
o lukin e ona lon ni: https://utamonsuta.itch.io/uta-monsuta
kepeken nimi suli. pini pi toki pi toki pona la
ona li pana e kon pi nimi suli ale lon toki Inli.
kepeken nasin ni la jan Penanto li pona e
sona. mi lukin e toki lon toki Inli la mi pilin
e ni: toki Inli la jan pi nasin sona li kepeken
nimi suli mute a! tan ni la jan li ken pilin e
ni: “nimi suli li nasa e mi. mi sona ala e kon
pi nimi suli. mi sona ala e ni la mi ken ala
kama sona e sona suli.” taso nimi suli mute
li wile ala. nimi suli pi mute lili li wile tawa
pana sona. jan Penanto li kepeken ala nimi
suli pi wile ala lon toki pona. jan li lukin e ni
la jan li ken pilin e ni: “nimi suli li ken nasa,
taso sona suli li nasa ala. mi ken kama sona
e sona suli!”
jan Penanto li weka ala e nimi suli ale. noka
pi toki pi toki pona la ona li pana e kon pi
nimi suli lon toki Inli. jan li lukin ala e ni la jan
li ken ala sona e kon pi nimi suli ni lon toki
pona. ken la ni li wile, taso ni li pana e pilin pi
ike lili tawa mi. mi wile e ni: mi lukin taso e
toki pi toki pona la mi sona e kon.
taso ni li suli ala tan ni: jan Penanto li kepeken ala nimi suli mute. nanpa wan la mi ken
lukin e kon pi nimi suli lon toki Inli. ni la mi
sona pona e kon pi toki pi toki pona.
pona tawa sina, jan Penanto o! jan li lukin
e lipu sina la jan li lukin e ni: toki pona li ilo
wawa pi pona sona. mi kama sona e ijo mute
tan sina.

toki ante
ma Nota-Molene
(Neutral-Moresnet)
tan jan Alonola
tenpo pini la, ma Nota-Molene li lon.
lawa pi ma tomo Win (Wien, Vienna) li
toki e ni: ma seme li jo e ma seme. taso,
lawa ni li nasa. ma Pojesen (Preußen,
Prussia) li toki e ni: ma Nota-Molene li
ma mi. taso, ma Netelan li toki e ni: ma
Nota-Molene li ma mi!
jan lawa li utala. ona li wile e ma Nota-Molene. pini la, ona li toki e ni: ma
Nota-Molene li ma pi mi tu! nimi “Nota”
li sama pi nimi “insa” tan ni: ma ni li insa
pi ma Pojesen pi ma Netelan. tenpo sike
pi lawa pi ma tomo Win (1815) la, jan pi
mute lili (256) li lon ma Nota-Molene.
taso, tenpo sike kama mute (~1837) la,
jan mute li lon. tenpo sike kama mute
(1858) la, jan mute pi nanpa ni li lon:
“2575”. jan mije mute li tawa ma Nota-Molene tan ni: ona li wile ala utala.
tenpo open pi utala suli nanpa wan la,
jan mute pi nanpa ni li lon: “4668”.

ona li wile e ni: ma Nota-Molene li ma
Epelanto, li jo e nimi Amikejo. toki Epelanto la, nimi Amikejo li jo e kon ni: ma
pi jan pona.
jan sona Kutawe Ko (Gustave Roy) en
jan lawa Wilen Moli (Wilhelm Molly)
li jan suli pi kulupu Epelanto ni. tenpo
sike kama (1908) la, kulupu Epelanto
pi ma ale li ante e ma tomo lawa ona:
ma tomo Sene li ma tomo lawa ala. ma
tomo Molene li ma tomo lawa. kin la,
jan pana pi telo nasa li pali e sitelen kepeken toki Epelanto a.
taso, pini la, utala suli nanpa wan li lon.
ma Nota-Molene li lon ala. tenpo ni la,
ma Nota-Molene li lon ma Pesije.

mi toki e ni tan seme? a! ijo suli li lon ma
Nota-Molene tawa toki Epelanto. kulupu Epelanto li lon ma Nota Molene lon
tenpo sike ni: ma Losi en ma Juke en ma
Kanse li wan e wawa pi ona ale (1907).

toki Pantunija (Pandunia)
tan jan Alonola
toki Pantunija li toki pi ma ale. jan li pali
e toki Pantunija sama toki pona. toki
pona la, toki Pantunija li jo e ijo mute
sama.
tenpo pini pi toki Pantunija
tenpo sike mute pini la (2000), jan Lito
Kusala (Risto Kupsala) li kama sona e
sona pi toki sin. toki sin ni li toki Epelanto, li toki Ito, li toki Olapi, li toki In-

telinwa. ona li wile pali e toki sin, e toki
pi ma Elopa tan ni: jan Lito Kusala li tan
ma Sumi.
ni la, tenpo sike kama (2003-2005) la,
jan Lito li pali e toki Lone. nimi ona li
tan ma mute, li tan ma Elopa taso ala.
jan Lito li wile e ni: nimi ona li tan ma
ale, li pona tawa pilin pi jan ale. jan Lito
en jan Poken Jale (Florent Garet) tan
ma Kanse en jan Jen Wikinson (Jens
Wilkinson) tan ma Mewika li pali e toki
sin: toki Kaja (Gaia). taso, ona tu wan li
pini ala e toki Kaja. tenpo sike wan la,
jan Lito en jan Jen li pali e toki Pankaja
4

(Pangaja). taso, ona li pini ala kin e toki
ni.

tu li lon. jan pali li pilin pona tan ona. mi
toki e ni: o kama sona e ona!

open pi toki Pantunija

kon pi toki Pantunija

tenpo sike nanpa luka wan pi toki pona
(2007) la, jan Lito li pali e toki Pantunija. ona li pana e ona tawa kulupu pi ilo
sona. tenpo sike kama la, kulupu li lon.
ona li jo e kulupu pi toki Pantunija lon
lipu Pepu (Facebook).

toki Pantunija o pona tawa jan ale. ni la,
ona li jo e kon ni:

tenpo sike nanpa tu pi lipu pu la (2016),
kulupu pi toki Pantunija li kama suli.
ona li pali e kulupu lon ilo Telekan (Telegram). tenpo sike kama (2017) la, toki
Pantunija li lon lipu tenpo Intelinkusika
Tatunsi (Interlinguistica Tartuensis) li
lon lipu Kesiteja Kelija (Keksittyjä kieliä). kin la, kulupu pi toki Pantunija li lon
lipu Wesi (Reddit).
jan li pali e len ni lon tenpo sike nanpa
tu tu pi lipu pu (2018):

jan ale li ken kama sona e ona lon tenpo
sama.
jan ale li pilin sama tawa toki Pantunija
tan ni: ona li jo e ijo tan toki pi jan ale.
jan ale li pilin e ni: toki ni li pona. kama
sona ona li kepeken e wawa lili.
jan ale li pilin e ni: toki ni li pona tan ni:
toki Pantunija li kepeken lawa pona.
jan ale li ken pona ilo e toki Pantunija.
jan ale li pilin e ni: toki ona en kulupu
ona li pana e ijo tawa toki Pantunija.
o kama sona e toki Pantunija
a! sina wile kama sona e toki Pantunija
anu seme? pona! o lukin:
sina wile toki e ni: toki! sina ken toki e
ni: “salam!” sina wile toki e ni: (o) lape
pona! sina ken toki e ni: “salam sona!”
sina ken ala ken lukin e ijo? nimi “salam”
li sama nimi “toki!”. kin la, nimi “sona” li
sama nimi lape.

tenpo sike kama (2019) la, jan li pana e
toki Pantunija nanpa wan. taso, ona li
pona ala tawa jan pali ona.

nimi pi mute lili pi toki Pantunija li sama
toki pona. taso, nimi “mi” li sama! “mi” li
mi. kin la, nimi “ni” li sama! musi! taso, o
awen! nimi ante li lon sinpin nimi. toki
Pantunija la, sina toki ala e ni: jan ni.
sina toki e ni: ni jan.

tenpo sike ni en tenpo sike pini la, ante
mute li lon. jan pali li ante e kalama ona
lon tenpo sike pini. tenpo sike ni la, ona
li ante e ni: toki Pantunija o jo ala e nimi
pi pini ante. toki Pantunija li sama pi
toki pona. toki Pantunija en toki pona
la, sina ken ala ante e nimi. toki Inli la,
sina ken ante e nimi, o lukin: mi lon - I
*am*. sina lon - You *are*.

pona! taso, seme li “pona” kepeken toki
Pantunija? pona li ni: „bon“ sina o kama
sona e ni: nimi pona en nimi Pon (bon)
li jo e mama mama sama: nimi Pona
(bona) tan toki Lasina anu toki Loma
ante.

tenpo mun pini la, toki Pantunija nanpa

mi toki e ni: salam safar!

5

mi o pini. taso, mi wile toki e ni kepeken
toki Pantunija: (o) tawa pona!

sona
o kalama - ilo kalama pi
linja tu tu
tan jan Alonola
ilo kalama mute li lon. sina ken pana e
kalama kepeken nasin ni: sina ken selo
wawa e ilo kalama, sina ken selo e linja
pi ilo kalama kepeken ilo selo, sina ken
selo e linja kepeken luka sina, sina ken
pali kin e ijo ante!
tenpo mute la, mi kalama kepeken ilo
kalama pi linja tu tu. sina wile kalama
kepeken ilo kalama ni la, sina o kepeken
e palisa pi linja soweli.

pi poka open li pali e kalama anpa mute.
linja pi poka pini li pali e kalama sewi.
sina wile ilo e ilo kalama pi linja tu tu la,
o pali e ni: tenpo mute la, sina o kama
sona e nasin kalama. tenpo sike luka
luka la, mi kalama. taso, kalama li pona
ale ala. sina o jo e tenpo mute, e wawa
mute. o kama jo e ilo kalama, o tawa jan
pi pana sona pi sona kalama. pini la, o
musi, o kalama!

ilo kalama pi linja tu tu li jo e kipisi tu:
poki kalama en palisa pi linja soweli.
palisa pi linja soweli li jo e palisa pi kasi
kiwen, e linja soweli mute. linja ni li selo
e linja pi poki kalama. poki kalama li
kasi kiwen. ona li jo e poki wan, e palisa.
pini palisa la, sike li lon. nimi pi sike ni li
pipi poki (toki Inli: snail). sike ni la, linja
tu tu li open. pini ona li lon anpa pi poki
kalama. palisa li selo e linja wan anu linja tu (anu linja mute) la, kalama li lon.
kalama sewi en kalama anpa li lon. linja

tan seme la jan Kulisito li
moli?
tan jan Sose L-S
lon ma ale la, jan mute li sona e lipu pi
jan Jesu Kulisito. nimi ona li jo e kon pi
“jan Jesu li jo e telo sijelo sewi”. jan pi
nasin ona li jo e pilin ante mute: kulupu
Katoliko (Catholic) en kulupu Lutelan
(Lutheran) en kulupu Anlika (Anglican)
en kulupu mute ante la, jan ale li pilin
ante! taso, jan ni ale li pilin e ni: moli pi
jan Kulisito lon palisa suli li suli mute.
lipu ni la, mi wile pana e sona pi pilin
mute ni tawa sina.

jan pi kulupu Katoliko li toki e ni: jan
Jesu li moli lon palisa suli la, nimi “jan
Jesu pi ma Nasalenu, lawa pi kulupu Jejusin (‫ ;םיִדּוהְּיַה ְךֶלֶמ‬Rēx Iūdaeōrum; ὁ
βασιλεύς τῶν Ἰουδαίων)” li lon sewi pi
lawa ona. ni li tan lipu pi jan Son (John).
jan Katoliko li pilin e ni: jan Jesu li moli
tawa mi mute: ona li pana pi suli mute
mute e lon sewi. tan ni la, kon sewi li
pakala e apeja (pali ike) jan. tenpo ni la,
sitelen lili pi jan Jesu lon palisa li len e
jan mute pi kulupu Katoliko, anu jan ni
li jo e sitelen ni lon tomo ona.
tenpo pini la, kulupu Nosika (Γνωστικός,
Gnōstikós) li lon. ona li pilin e ni: kon
6

sewi pali pi ma ni li ike mute. ona li pilin
e ni: akesi lon ma kasi Eten (Garden of
Eden) li sewi Kulisito! jan Nosika li pilin
e ni: jan Jesu li sama ala pi sewi Kulisi-

to. lon tenpo pi kama anpa telo la, sewi
Kulisito li kama lon jan Jesu. lon palisa
suli la, kulupu Nosika li pilin e ni: sewi
Kulisito li weka tan jan Jesu, anu ona li
pilin e ni: jan Jesu li moli ala. jan pi nanpa sona ala li pilin e ni: jan Simon li moli
lon palisa suli.
jan pi kulupu Ototoko (Eastern Orthodox) li pilin e ni: sewi li pana e jan Jesu
tawa mi mute. jan Jesu li utala e jan Satan, li utala e moli. lon palisa la, jan Jesu
li pini e utala ni, li anpa e jan Satan, li
anpa e moli. tan ni la, jan mute pi kulupu
Ototoko li toki e ni: jan li ken kin kama
utala e ike, li anpa e jan Satan e moli.
jan pi kulupu Silami (Islam) li pilin e ni:
jan Jesu li sewi Ila (‫ )الله‬ala. taso, ona
li jan toki li pana e lipu tan sewi tawa
kulupu jan. jan Jesu li moli ala lon palisa suli, taso ona li sewi tawa ma sewi.
jan Silami li pilin e ni: lipu Pepu (Bible) li
kama pakala. lipu Kulan (Qur’an) li toki
ante. tan tu ni la, ona li weka e pilin pi
jan Jesu lon palisa.

tenpo suno monsuta1
tan jan Alonola
tenpo sike ale la, jan li wile pilin monsuta. tenpo suno wan la, jan li jo e len
monsuta. ni li lon tenpo suno monsuta.1
tan pi tenpo suno monsuta li ni: tenpo pini mute la, ma Alan la, jan li pali e
tenpo suno monsuta tan ni: tenpo seli
li pini. tenpo seli li pini la, soweli li tawa
tomo tan ma. sama ni la, jan moli li tawa
tomo tan ma moli. ni la, jan li pali e seli
suli, li jo e len monsuta tan ni: ona li wile
weka e jan moli ike. taso, jan sona li pilin
e pilin mute. jan sona mute li toki e ni:
1
7

monsuta li pilin ike tan ni: sina pilin
e ni: ijo ike li wile pakala e sina.

tenpo suno monsuta li tan tenpo Sowen (Samhain).

seme li tenpo suno monsuta? jan li pali
e ijo mute lon tenpo suno monsuta.

taso, tenpo pini pi mute ala la, ma Alan
li jo e nasin sewi Kolisu. ona li pali ala
e tenpo Saman. ona li pali e tenpo pi
jan sewi moli lon tenpo suno kama pi
tenpo suno monsuta. taso, tenpo sin la,
tenpo suno monsuta li lon tan ni: tenpo
suno kama tu li tenpo pi jan sewi moli,
li tenpo pi jan moli. ona tu li tenpo moli.
kon moli li kon monsuta. ni la, tenpo sin
la, tenpo suno monsuta li lon ma Alan.
tenpo kama lili la, tenpo suno monsuta
li tawa ma Pitan (Britain).

jan li jo e len monsuta. len ni o weka e
ijo ike, e jan moli ike. jan lili li tawa tomo
mute, li kama jo e suwi! jan li pali e ijo
monsuta, li pali kin e ijo ike. jan li pana
ala e suwi la, ken la, jan li pali e ijo ike lili
musi tawa ona.

jan Alan mute li tawa ma Mewika. ona
li pali e tenpo suno monsuta lon ma
Mewika. jan ante mute li pilin pona tan
tenpo suno monsuta. ona li pali kin e
ona. tenpo kama sin la, jan pi ma ante
li pali e tenpo suno monsuta. nimi ona li
tenpo suno Elowin (Halloween). jan lon
ma Elopa, lon ma Amelika, lon ma Asija,
lon ma Setapika, lon ma Mosanpi, lon
ma Sinpapuwe li musi tan tenpo suno
Elowin.

tenpo Kalan Kaja
tan jan Sose L-S
tenpo Kalan Kaja (Calan Gaeaf) li tenpo
musi lon ma Kunli (Cymru, Wales). tenpo pini la, jan li toki e ni: tenpo Kalan
Kaja li suno open pi tenpo lete. tenpo
pimeja Kalan Kaja (Nos Caelan Gaeaf)
la, kon moli en soweli nasa li kama lon
ma jan. tenpo Kalan Kaja li lon monsi
pi tenpo pimeja Kalan Kaja. jan li pilin
e ni: ma anpa (Annwn) li kama lon poka
pi ma jan.

kin la, jan li ante e tomo ona. jan mute
li pali e kili suli suno, li supa e ona lon
sinpin tomo. tan li seme? jan Jako (Jack
Oldfield) li poki e jan sewi moli. jan
Jako li toki e ni tawa jan sewi moli: sina
o weka tan mi lon tenpo ale! ni li lon.
tenpo kama la, jan Jako o moli. jan Jako
li ken ala tawa ma moli pona. taso, ona
kin li ken ala tawa ma moli ike (pi jan
sewi moli). ni la, ona li jan moli lon ma
ni. taso, jan sewi moli li pana e kili seli
tawa ona tan ni: tenpo pimeja li pimeja mute! ni la, jan mute li pali e kili seli
monsuta. kili ni li weka e jan moli ike a!

nasin majuna1 mute li lon poka tenpo
ni. ken la, kulupu li tawa musi lon sike pi
seli suli (Coelcerth). ona li sitelen e nimi
ona lon kiwen li pana e kiwen ni lon seli.
seli li kama lili la, jan ale li tawa wawa
tawa tomo ona. ona li pilin e ni: ona li
awen lon la, ona li lukin e kon pi ken ike.
ken ike ni li wile moku e kon jan. ken
ike ni li mani meli pi linja monsi ala (Yr
Hwch Ddu Gwta), anu ona li meli walo
(Y Ladi Wen) pi lawa ala. kama suno la,
jan li oko e kiwen ona. kiwen li lon ala
la, jan pi kiwen ni li moli lon sike. jan lili
1

ijo "majuna" li ijo pi tenpo mute
8

li toki e ni:

kama.

Adref, adref, am y cyntaf',
Hwch ddu gwta a gipio'r obla’.
tomo, tomo, kepeken tenpo lili,
mani meli pi linja monsi ala li
moku e jan pini
kulupu ma li pali ni kin: tenpo tu wan la,
jan li sike e ma pi jan moli. pali ni la, jan
li ken oko e ijo pi ma ni ala. ante la, jan
li pini sike la, ona li oko e insa pi tomo
sewi kepeken lupa pi pali open, li tawa
oko e jan. jan ni li kama moli lon sike

mije li kama jo e len majuna e len sinpin
e len meli. ni tawa lukin sama jan wawa
(Gwrachod). ona li pali e kalama suli
tawa ni: ona li kama jo e kili suwi. jan li
pilin e ni: pali ni la, kon ike li weka tan
ma. meli walo li jo e pilin tu wan: ken la,
ona li awen pona e ma moli e nasin sike.
taso, jan ante li toki e ni: ona li apeja2 li
moli e jan tawa. pimeja Kalan Kaja la,
jan li wile sona e tenpo kama. meli pi
olin ala li pana e selo kili tawa ma. ona li
pana e sitelen open pi olin ona.
2

apeja li pali ike

toki musi
lipu tan jan Sekupija
tan jan Sose L-S
toki ante pi pali tan jan Sekupija
lon ma pi toki Inli la, jan Wilijan Sekupija
(William Shakespeare) li pana e ijo mute.
ona li pana e lipu suli, e lipu pi nimi jasima
(ona li nimi pi sinpin ante), e nimi sin. tenpo
ale la ona li ante e toki Inli. jan mute li ante
e pali ona tawa toki mute pi ken nanpa ala,
taso ni li tawa toki pona ala. toki Sekupija li
ken ike kin la, jan mute sin li ken ala sona e
nimi majuna (sin ala) ona. jan wan li toki e ni
tawa mi: sitelen pi toki ante Sekupija sina la
mi ken kama sona e lipu ona. mi wile mute e
ni: mi ken pana e sona ni tawa jan ante kin.
lipu lili nanpa 18 (sonnet 18)
jan toki li toki e olin ona, li sama olin ona
tawa ma kasi. taso, jan li toki lili e olin ona
la, jan li toki suli e ma kasi. (toki ante ni li jo e
nasin pi kalama pona)
mi toki ala toki e ni la
sina sama tenpo suno pona?:
kon li utala e kasi lili,
tenpo lili la ona li pini:
ken la seli li moli e ijo,
sinpin ona li kama pimeja;
ijo lili ni ale li pini,
9

mama ma mi li moli e ona:
taso, sun' sina pimej'ala,
sina pini ala jo e pona;
sina anpa ala tan moli
sina kama suli lon sitelen:
a jan li ken kon, li ken lukin la
ni li awen la, sina awen lon.
toki pi jan wan tan jan Anle
[LIPU ANPA LI JO E TOKI TAWA MOLI PI
ONA SAMA]

jan Anle (Hamlet) li toki tawa jan pona moli
ona. ona li pilin e ni: ona li moli e ona sama,
li pilin e kon lon. (toki ante ni li jo ala e nasin
pi kalama pona)
lon anu lon ala, ni li wile sona:
lon lawa la ona li pona ala pona tawa pilin e
palisa utala tan ken pi sona ala.
anu, lon ante telo suli pi ken ike,
lon ante e ike ni la: tawa moli, tawa lape;
moli li lape taso; kon pi nimi ni “lape” la, ona
li toki e mi mute, li pini e ni:
ona li pini ala pini e pilin ike, e ijo sin ike
mute
pi sijelo ale li kama tawa? ona li pini
tawa wile mute. moli. lape.
lape li ken pi sitelen lape; lon, ni li ijo awen.
lon lape moli ni, sitelen seme li kama?
tenpo pi mi weka tan lon la,
ni o awen e mi. ni li pana e
lon pi tenpo suli tawa ijo ike.
toki
“jan Lomijo en jan Sulijeto” li lipu pi nimi suli.
ona li toki e olin pi ante lawa, li pali e pilin
suli pi kon olin lon kulupu mi mute. jan Lo-

mijo li tan kulupu Kapule. jan Sulijeto li tan
kulupu Montaku. taso, ona tu li jan olin. jan
Sulijeto li wile e ni: jan Lomijo li weka tan
kulupu ona tawa lon poka jan Sulijeto. (toki
ante ni li jo e nasin pi kalama pona)
olin o, sina jan Lomijo tan sem’?
o ante mam’, o weka e nimi.
sina wile ala e ni la, o toki
e olin sina: “mi weka e nimi.”
kulupu taso li ante mi la:
sina sina, jan Montaku al’.
“Montaku” li seme? lon loka* al’,
lon linja ala kin, lon sinpin al’,
lon sijelo ale ala. o nimi’ ante.
nimi li kon seme? kasi kuli
kepeken nimi ale li suwi:
ni la, jan Lomijo pi nimi ni al’,
li awen jo e pona suli on’
jan Lomijo o weka e nim’ sina.
lon lupa tan weka e nimi, o
pana e mi.
*loka - luka + noka

ma
tawa pi poki monsi pi ma
Asija
nanpa tu. ma Sinkapo
tan jan Polo
ma Sinkapo (Singapore) li ma lili mute
li ma tomo kin. ma Sinkapo li lon ma
insa pi telo suli. ma Malasija en ma Intonesija la ma Sinkapo li lon insa. jan
li ken lukin pona e ma Sinkapo tan ma
tomo Jopalu (Johor Baru) pi ma seli pi
ma Malasija. lon la ma Sinkapo li ante
mute ala tan ma Malasija. ma Malasija
en ma Sinkapo la jan Male (Malay),
jan Sonko en jan Palata li lon. taso ma
Malasija la kulupu jan suli nanpa wan
li jan Male. ma Sinkapo la kulupu jan
suli nanpa wan li jan Sonko. jan Male

en jan Palata li kulupu lili, taso toki ona
li lawa lon ma Sinkapo. lon la ma Sinkapo li jo e toki lawa tu tu ni: toki Inli, toki
Sonko (toki Mantalin [Mandarin]), toki
Tami (Tamil), toki Male. sitelen ale pi ma
Sinkapo (tomo esun, nasin, tomo lawa
en ante) li jo e toki tu tu ni.
ma Sinkapo li ma pi seli mute, taso ona
li pona mute tawa mi tan ni: telo suli li
lon, moku pona li lon, tomo pona pi ten10

po pini mute li lon. kin la ale li pali pona.
tomo pi nasin sewi mute kin li lon. tomo
pi nasin sewi Silami “Sulutan” pi kipisi1
Alapi en tomo pi nasin sewi Puta “kiwen walo pi jan Puta” pi kipisi Sonko li
pona nanpa wan tawa mi. tomo pi nasin
sewi Puta ni li jo e tomo awen lili pi ijo
pi tenpo pini e tomo lipu pi nasin sewi
Puta kin. ma Sinkapo la tomo sin musi
kin li lon. pana lukin la tomo palisa “Malinapesan” (Marina Bay Sands) li pona
mute tawa mi. ona li tomo palisa tu wan
lon poka pi telo suli. taso ona li jo e supa
suli lon lawa ona. supa ni li wan e tomo
1

"kipisi" li ijo lili pi ijo suli

toki
ale tenpo
tan jan Ke Tami
ale tenpo li tenpo suli a. jan li ken ala
ken sona e ona? o kute e toki ni:
toki la, nena kiwen pi suli mute li lon.
kiwen ona li kiwen wawa. waso li kama,
li pona e uta ona kepeken kiwen nena.
tan ni la, kiwen lili lili lili li kama weka lili.
waso li tawa weka, li mama e waso lili,
li moli lon tenpo. waso lili li kama suli.
tenpo sike mute li kama la, waso li kama
lon nena kiwen, li pali sama mama ona.
ni ale li sike lon tenpo, li kama, li kama,
li kama, li lili pi mute ala e
kiwen, li lili e kiwen, li lili e
kiwen. tenpo waso mute li
kama mute suli sama mute
pi mun ale lon sewi pimeja,
li kama mute suli suli kin a.
tenpo la, nena kiwen li ala
tan ni.
11

palisa tu wan li jo e poki telo pi tawa
telo e ma lukin pi ma weka. ma Sinkapo
la tomo awen suli pi ijo pi tenpo pini kin
li lon. ona li jo e ijo pona mute tan ma
Asija ale. ma Sinkapo li wan e ijo ante
mute e nasin kulupu mute. ma ni li jo e
mani mute kin e tomo sona suli nanpa
wan pi ma Asija.
tenpo mute la mi tawa ma Sinkapo. tan
ma tomo Kuwala Lunpu la mi ken tawa
kepeken tomo tawa kulupu anu tomo
tawa kon. taso awen pi ma Sinkapo li
wile e mani mute sama ma Elopa. mi
ken awen lon tomo pi jan tawa pi ma
Sinkapo lon tenpo suno wan, la mi ken
awen lon tomo pi jan tawa pi ma Malasija lon tenpo suno tu tu anu tu tu wan
kepeken mani sama a! taso ma Sinkapo
li ma pi pona mute tawa mi a.
ni ale li ale tenpo anu seme? ala a! ni li
tenpo pi nena wan taso. o kute e ni:
soweli lili la, nena li pona. waso li weka e
nena la, ni li ike tawa soweli. ni la, ona li
pali sin e nena. taso ona li wawa ala. ona
li tawa e kiwen pi lili mute la, ona li wile
e tenpo wan pi nena wan. nena li wile e
kiwen lili pi mute pi mun ale. soweli li
pali, li pali, li pali, li suli lili e nena, li suli
e nena. nena li suli sama tenpo pini la, ni
li ale tenpo anu seme? ala a! ni li tenpo
pi pali nena taso. o kute e ni:
nena li ike tawa akesi. soweli lili li pali e

nena la, akesi li wile weka e nena. taso
ona li lili, li ken ala pali e ni. ni la, akesi li
wile tawa waso, li wile toki e ni: "o pona
e uta sina kepeken kiwen nena. o lili e
nena." taso lete la, akesi li ken ala tawa
kepeken wawa. lete mute li lon la, akesi
li tawa e noka wan ona kepeken tenpo
wan pi pali nena. akesi li tawa waso la,
ni li wile e tawa noka pi mute pi mun
ale. akesi li tawa, li tawa, li tawa. akesi
li pini e tawa, li lon waso la, ni li ale ten-

pimeja
tan jan Alonola
suno li lon ala. sina lon ma. sina ken ala
lukin. sina pilin e ma. ma li telo.
tenpo pini la, sina pali ala pali e ijo seme?
sina jan pona anu jan ike? sina pona ala
pona tawa jan ante? o pilin!
sina pona ala pona?
sina sona e ma ni. ma ni li lon poka pi
tomo sina. taso, sina ken ala lukin e tomo
sina. tomo sina li lon ala. sina ken ala
tawa ona. sina ken ala tawa. o tawa ala.
sina kute e seme? sina kute e ijo. sina
sona ala e ijo ni. sina pilin e ni: ijo ni li suli.

po? ala a! ni li tenpo pi tawa akesi taso.
ale tenpo la, tenpo pi tawa akesi li lili
mute a, li lili sama tenpo ala a.
jan li ken ala ken sona e ale tenpo? ala.
waso en soweli en akesi li pali, li sike
tenpo, li kama e waso e soweli e akesi.

sina wile tawa. sina wile weka tan ma ni.
sina wile lon tomo sina. sina ken ala. o
ala. o lon.
sina lukin e pimeja. pimeja li suli. pimeja li ale. pimeja li lon, taso ala li lon. ala li
lon? ala. ale li ken lon. ijo li lon. ijo seme?
ijo ike? ijo pona?
ijo li tawa sina. sina sona ala e ni: ijo li suli
anu lili. sina pilin e ni: ijo li suli.
sina pilin e ijo. ijo li jo e linja mute. a! ijo li
pakala e sina kepeken uta ona. luka sina
li pakala! a! sina wile tawa. sina ken ala
tawa.
ijo li tawa, li tawa kepeken wawa mute.
ijo li ijo ala, li soweli tan ni: ona li jo e linja,
e uta, e kiwen uta suli. soweli ni li ike, li
ike tawa sina. ona li lon poka sina. ona li
kalama. kalama ni li ike tawa kute sina.
sina wile moli, li moli e ona.
ona li toki: “sina jan ike! sina pali e ijo ike!
sina o moli!” ona li toki ala e toki pona.
ona toki e toki ante, taso sina sona e kon
pi toki ona. a! ona li pakala e sina, li pakala e luka sina, e sinpin sina, e lawa sina.
sina pilin pakala! sina kalama: “o weka! o
weka! o weka a a a!”
suno li lon ala. sina lon tomo. sina ken
ala lukin. sina pilin e supa lape sina. taso,
sina sona ala e ni: seme li lon tomo sina. . .
12

musi
toki nasa

mi ken

tan jan Alonola

tan jan Alonola

tenpo kama la mi lon
jan li ken lukin e kon
telo kiwen li tawa anpa
palisa seli li lon supa
kasi kiwen li lon tomo
mi weka e suno
jan li jo e len suli
mi pali e moli
