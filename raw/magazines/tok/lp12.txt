lipu tenpo

nanpa nimi

o kama pona
lon lipu tenpo!
sina wile ala wile
sona e tan nimi
pi toki pona?
mi la tan nimi
li suli pona!
o kama sona e
ona mute lon toki
pi kapesi Pake.
kin la sina ken lukin
e musi Soweli Mu!
taso ijo ante li suli:
utala li ike e
ma Ukawina.
jan pali pi lipu tenpo
li wile e pona ona.
jan ali o ike ala o
pona!
-jan Sonatan

jo
2

kulupu
o kama jo e nimi Iso

3

tenpo mun pi ante toki

4

toki lon lipu “Onze Taal” (toki mi)

5

nimi
tenpo open pi nimi “ona”

6

tenpo open pi nimi “yupekosi”
toki open pi nimi "kapesi"

7

toki ante
toki sama pi toki pona — nanpa tu
wan

8

ma
tawa pi poki monsi pi ma Asija
nanpa luka. ma Pulune

9

pilin
musi Soweli Mu

moku
o pali e moku Sule (Żurek)

10

toki
lupa ali

11

toki soweli - nanpa tu & tu wan

12

musi
kon lon
toki musi pi nasin tu

13

seme li mi?
kijetesantakalu o!
ma Elopa li utala

14
1

jan pali

o kama jo e nimi Iso

kulupu

tan jan Nowa
tenpo poka la, kulupu pi toki pona li pali
e ijo pi pona wawa: ona li toki tawa kulupu Iso. kulupu Iso li pali e ijo mute. ijo
wan ni li ni: ona li pana e nimi lili tawa
nasin toki ale. lipu linluwi1 en ilo linluwi
li ken kepeken ni tawa pali pi toki ante.
toki mute li jo e nimi Iso: toki Inli en toki
Sonko en toki Epelanto en toki ante
mute. taso tenpo pini la, toki pona li jo
ala e nimi ni.
ni li tan seme? tenpo tu pini la, kulupu pi
toki pona li toki tawa kulupu Iso. tenpo
nanpa wan la, toki pona li sin. ni li lon
tenpo sike nanpa 2007. kulupu pi toki
pona li kama suli lon tenpo pini lili. kulupu Iso li wile sona e ni: kulupu pi toki
pona li awen suli anu kama lili sin? ona
li toki e ni: "sina ken toki sin tawa mi lon
tenpo kama".
tenpo suli la, kulupu ni li toki ala tawa
kulupu Iso. tenpo sike nanpa 2017 la,
jan li pali e ni lon tenpo sin. jan ni li jan
Mike Eweson (Micheal Everson). jan
Mike li wile e nimi lso tawa toki pali
mute. ni la, ona li pana e lipu mute tawa
kulupu Iso la, lipu ni li lili li kepeken pali
lili. ken la, tan ni la, kulupu Iso li toki e
"ala" kin lon tenpo nanpa tu. ona li toki
e ni: "toki ni li ike tawa lawa mi. jan pi
mute ala en ma pi mute ala li kepeken
toki pona. ni la, mi pana ala e nimi Iso
tawa ona."
tenpo pini la, kulupu Iso li wile ala e toki
pona. tenpo ni li ante tan seme? nanpa
wan la, lipu tawa kulupu Iso li suli li jo e
ijo mute pi toki pona. tenpo pini la, jan
li pana e lipu lili pi ijo lili tawa kulupu
Iso. kulupu Iso li lukin ala e pona ale pi
toki pona. ni li ante lon tenpo ni. nanpa
tu la, kulupu Iso li toki tawa kulupu pi
1 linluwi: ilo sona mute li toki tawa ilo
sona ante la, nasin ni en ijo ni li linluwi.

toki pona e ni: "sina ken toki tawa mi
lon tenpo poka. mi kute sin tawa ona
lon tenpo ni." tan ni la, jan pi toki pona
li pilin pona tawa pali pi lipu sin. jan pi
toki pona li pali lon kulupu wan li pali
e lipu suli pi pona mute. ona li jo e lipu
lili luka luka luka li toki e ijo ale pi toki
pona. ona li toki e suli pi kulupu ni e pali
pi kulupu ni e toki pi toki pona tan jan pi
kulupu ante. jan Pensa li pana e ni tawa
kulupu Iso. jan ale li awen tawa toki pi
kulupu Iso.
tenpo suno nanpa 2022-01-13 la, kulupu Iso li wile e namako. ona li toki e ni:
"toki pona la, nasin toki en nimi toki li
ken ala ken toki e ijo ale sama toki ante?
nimi pi toki pona li ken toki e nimi ale pi
toki ante lon lipu nimi anu seme? lipu pi
toki pona li suli ala suli, li awen ala awen
kama suli? kin la, jan seme li lawa e toki
pona? mama ona li lawa la, ni li pona ala
tawa lawa mi. kulupu o lawa. suli la, mi
sona ala e ni: jan mute pi toki pona ala
en lipu mute pi toki pona ala en sona
mute pi toki pona ala li toki ala toki tan
toki pona? sina pana e nanpa lili taso
lon ni. a, o pana e ni ale lon tenpo suno
tu. ante la, sina o awen tawa tenpo sike
kama." ni la, kulupu pi toki pona li pali
e lipu sin, li pana e sona mute kin. lipu
lili luka luka tu wan li lon ona, li pana e
sona mute. jan ale li awen sin.
tenpo suno nanpa 2022-01-24 la, kulupu pi toki pona li kama jo e toki pi pona
wawa tan kulupu ISO: ona li wile pana e
toki lili tawa toki pona! ni li kama tawa
mi mute tan jan Sonja lon ma pona pi
toki pona. pilin pona mute en musi suli
mute li lon ma ale pi toki pona! toki
pona li kama lon tenpo suli pini. taso,
toki pona li kama lon sin. tenpo ni la, ma
ale li ken sona e toki pona kepeken nimi
lili pi kulupu Iso. ale li pona mute!
2

tenpo mun pi ante toki
tan jan Ke Tami
ma pona pi toki pona li kulupu suli pi
toki pona lon tenpo ni la, seme li sin
lon ma pona pi toki pona? a, ona li wile
e tenpo kulupu. tenpo kulupu ni la, jan
mute li ken pali, li ken pali e pali sama,
li ken pali e pali pi jan wan taso kin. tenpo kulupu ni li tenpo mun pi ante toki.
tenpo pi ante toki li seme? ken la, lipu
en musi en ilo en kalama en sitelen li
pona a tawa sina, taso ijo ni li kepeken
ala toki pona. ni la, jan li ken ante e toki
pi ijo ni tawa toki pona.
jan mute li kama pali. pali li ken lili, li
ken lili ala, li ken suli ala, li ken suli. ni
la, pali mute li kama pini lon tenpo mun
pini wan. pali mute ante li pini ala, li pali
awen, li ken kama pini suli lon tenpo
kama. toki ni la, mi wile toki e pali pini,
taso o awen sona e ni: pali suli ante li
lon kin.
jan luka li toki pona e sitelen pi jan Awata. ni li sitelen tawa lon , li pona tawa
jan lili mute, li pona tawa jan suli mute
kin. ona li toki e ma suli mute pi lon ala.
ma ni la, jan mute li ken lawa e ijo. jan li
ken lawa e seli anu telo anu kiwen ma
anu kon tawa anu ijo ala, taso ona li ken
lawa e ijo wan taso. jan Awata li ante, li
ken lawa e ijo tu tu a. jan Awata li moli
la, jan sin li kama jan Awata. suli la, jan
Awata li weka lon tenpo sike mute a.
ike la, ma pi jan seli li utala e ma ante,
li wile lawa e ma ale. pona la, jan Awata sin li kama sin, li jan lili. ona en jan lili
ante li wile pini e utala, taso sona ona li
lili tawa ni la, ona li alasa e sona pona.
sitelen mute mute mute pi jan Awata li
lon. kulupu pali pi toki pona li toki pona
e sitelen open tu wan. tenpo kama la,
jan pi kulupu pali ni li wile pana e sitel3

en toki tawa anpa pi sitelen tawa.
jan lili li wile lukin e lipu la, ona li wile
ala e toki mute lon insa. toki mute li
wile e pali mute. ni la, lipu pi sitelen kule
li pona. toki li lon lipu, taso sitelen kule
mute kin li lon. jan mute li kama toki
pona e lipu suwi ni luka luka tu wan lon
ilo Towiwiwa (StoryWeaver).
mi kin li pali. tenpo pini suli la, jan Pijasike Pota (Beatrix Potter) li pali e lipu
mute tawa jan lili. lipu ni li toki e soweli,
taso soweli li mu taso ala, li ken toki kin.
mi toki pona e lipu ona mute tu.
lipu ante li kama toki pona. nimi ona li
“jan Ali lon ma nasa” (Alice in Wonderland). lipu ni li toki e ijo nasa. lipu ni la,
jan lili li kama anpa lon lupa, li kama
tawa ma ante kepeken lupa ni. ma li
nasa. ijo li sama ala ijo pi ma ona. nasin pi ma ni li nasin nasa ante a. soweli
en ijo li ken toki. sijelo li ken kama suli
mute, li ken kama lili mute. toki nasa
mute li lon.
lipu pi jan Ali la, toki suli luka luka tu
li lon. jan li toki pona e toki suli nanpa
wan, li open e pali lon toki suli ante pi
lipu ni.
musi Pelanki Tu (Spelunky 2) li musi
lon ilo. musi ni la, sina jan Ana. sina wile
kama lon poka pi mama sina. mama

sina li lon mun. ijo ike mute li lon mun
la, utala en tawa pi wawa pona en alasa
pona o tan sina.
sina wile musi kepeken toki pona la,
musi ni ale li lon toki pona a!
pali suli kin li lon. kulupu li kama toki
pona e ilo. ilo ni li ken wawa e pali ante
pi toki pona.
ilo wan li ilo sona pi nasin “KDE”. ilo sin
li kepeken nasin ni la, ale pi ilo ni li ken
toki pona. taso pali ni li pini ala.
taso ilo wan ante li ilo Pontun (Pontoon), li pana e ilo Mosila pi kalama uta
(Mozilla Common Voice). ni li seme?
ilo li wile toki pona la, ona li wile sona
e toki pona kepeken pona, li wile e toki
pona mute a. ike la, toki pona mute li
lon ala anu lon lipu wan ala. ike kin la, ilo
esun li ken kama sona e toki, taso esun
li wile ala pana e sona ni tawa jan ale.
ni li ike e pali ilo pi esun ala, li ike e pali
pi toki pona kin. tan ni la, kulupu Mosila
li wile pana e sona pona tawa jan ale, li
ken e ilo Mosila pi kalama uta. ilo ni la,
jan li ken pana e toki sitelen mute, li ken

toki lon lipu
“Onze Taal” (toki mi)
tan jan Alonola
tenpo mun nanpa tu pi tenpo sike ni la,
jan Ma Pan Otento (Marc van Oostendorp) li sitelen e toki ni lon lipu “Onze
Taal” (toki mi): “Een taal met 137 woorden. De vrolijke kunsttaal Toki Pona.”
- “toki kepeken nimi pi mute lili. toki
pona li toki musi pona.”
jan Otento li jan sona lon tomo sona
suli lon ma tomo Laten (Leiden). ona li
jo e sona mute pi toki Netelan pi toki

pana e kalama pi toki ni. ilo li kama sona
e toki pona mute, e kalama mute pi toki
pona la, ilo li ken pali e ijo pi toki pona,
li ken kalama pona e toki pona sitelen,
li ken kute pona e kalama pi toki pona.
sina wile pana e toki pona sin e kalama
pi toki ni tawa ilo la, o wawa e pali ni!
jan ale pi toki pona li ken pana. taso o
sona: sina pana e toki la, jan ale li ken
kepeken toki ni lon pali ale lon nasin
ale. tan ni la, toki o tan sina taso. ante la,
toki o tan pali ni: jan ale li ken kepeken
pali ni lon pali ale lon nasin ale.
kulupu pi toki pona li pali wawa a. lipu
pi toki pona li kama mute, li kama suli.
ijo ante li kama tan tenpo mun pi ante
toki lon tenpo kama. lon la, lipu ante li
tan ala ante toki, li tan toki pona taso,
li kama mute kin. taso tenpo mun pini
ni la, jan mute li kama kulupu tawa pali
suli la, ni li wawa e pilin mi, li ken wawa
e kon pi toki pona.

ante. kin la, ona li jan pi pana sona.
ona li sitelen e open pi toki pona. ona
li sitelen kin e sona pi kon nimi. ona li
sitelen e kulupu mute pi toki pona. nasa
la, ona li sitelen kin e sona pi toki ma.
suli la, ona li sitelen e sona pi kulupu
mute pi toki pona. ona li sitelen e ni:
“kulupu pi toki pona li pona mute. jan
ale li ken kama. kulupu li pana e pilin
pona.”
jan Otento li sitelen e sona musi: ona
li nimi e “kalama sin”, e “lipu tenpo”, e
sitelen tawa lon lipu Jutu. lipu tenpo la,
4

ona li toki e ijo mute: ona li nimi e toki
mute tan lipu tenpo. suli la, ona li nimi e
toki nasa mi. mi pilin pona mute tan ni!
ona li ante e toki pi toki mi. mi la, ante
toki ni li pona mute.

nimi
tenpo open pi
nimi “ona”
tan jan Kapesi Pake
nimi “ona” li nimi pi jan nanpa tu wan
lon toki pona. mi en sina li ken toki e jan
ante kepeken nimi “ona.” nimi “ona” li
nimi ilo. sona ni li lon ali. taso la, open
pi toki pona la, nimi “ona” li lon ala. kon
pi nimi “ona” li lon tenpo open. kon pi
nimi “ona” li sama. selo pi nimi “ona” li
ante. jan Sonja (mama pi toki pona) li
pali e toki pona la, ona li kepeken nimi
“iki.” nimi “iki” li sama nimi “ona.” taso
la, tenpo pini la, jan mute pi toki pona
li olin ala e nimi “iki.” jan ni li pilin e ni:
nimi “iki” li jo e kalama sama nimi “ike.”
nimi “iki” en nimi “ike” li kepeken kon pi
ante mute la, nimi tu o kepeken kalama
sama ala.
tenpo sike nanpa 2002 la, jan Sonja li
ken e pilin ni. jan Sonja li toki e ni: mi
wile sona e pilin kulupu tawa nimi sin
tawa nimi “iki.” jan Sonja li pana e ken
tu tu tawa ante pi nimi “iki.” ken nanpa
wan li ni: o kepeken nimi “i” tawa nimi
“iki.” ken nanpa tu li ni: o weka e nimi
“iki” la ona li suli ala lon linja nimi. ken
nanpa tu wan li ni: ali li pona. o awen
kepeken nimi “iki.” ken nanpa tu tu li
ni: ken ni ali li ike. mi wile e ken sin. ken
nanpa tu tu li anpa e ken ante.
tenpo sin la, jan Sonja li pana e ken tu
tu sin tawa ante pi nimi “iki.” ken nan5

pini la, ona li sitelen e sona pi nimi
“kokosila” pi nimi “kijetesantakalu”. ona
li pilin pona tan nimi nasa ni. ona li toki
e ni: toki pona li toki musi, li toki pona
tawa pilin, tawa jan.
o lukin e toki ni lon lipu ni: https://onzetaal.nl/nieuws-en-dossiers/weblog/
toki-pona

pa wan li ni: o kepeken nimi “ipi” tawa
nimi “iki.” ken nanpa tu li ni: o kepeken
nimi “ona” tawa nimi “iki.” ken nanpa
tu wan li ni: ali li pona. o awen kepeken
nimi “iki.” ken nanpa tu tu li ni: ken ni ali
li ike. mi wile e ken sin. tenpo ni la, ken
nanpa tu li anpa e ken ante. nimi “iki” li
moli. nimi “ona” li weka e nimi “iki.” mi
pilin pona tawa ni. kalama nimi o ante!
kalama pi nimi “ala” pi nimi “ale” li sama
kin! ni la, jan Sonja li pali kin e nimi “ali.”
(“ali” en “ale” li selo tu pi nimi sama. kon
ona li sama kin. ni la, mi kepeken nimi
“ali” taso).

pini la, o kepeken ala e nimi “iki” e nimi
“ipi” e nimi “i” a! nimi pi pu ala li ken
pona. nimi pi tenpo open pi toki pona li
ken pona kin. taso la, nimi “iki” en nimi
“ipi” en nimi “i” li moli taso. nimi “ona”
li sama nimi ni li anpa wawa e nimi ni.
sina kepeken nimi ni la, jan mute li sona
ala e toki sina. toki li suli tawa jan pi toki
pona. jan li sona e toki sina la, ni li pona
mute. nimi sin en nimi pi pu ala li sama
nimi moli ala. nasin ali la, o kepeken ala
e nimi moli.

toki open pi
nimi "yupekosi"
tan jan Kapesi Pake
tenpo sike nanpa 2019 la, jan Sonja
(mama pi toki pona) li pilin insa e ni: mi
wile musi. ni la, o pali e nimi sin pi musi
taso tawa toki pona.
jan Sonja li kepeken ilo sitelen ona. taso
la, ona li luka e nimi <y> tan ike! jan
Sonja li pali e nimi ni: “yupekosi.” jan
Sonja li pana e nimi “yupekosi” li pana
ala e kon ona.
ni la, jan pi toki pona li pilin nasa li toki
e ni: “tan seme la <y> li lon? nimi ‘yupekosi’ li kama ala kama tan toki Umin?
mi ken ala ken toki e ona sama kalama /
jupekosi/?”
kin la, jan wan li toki e ni: “kon pi nimi
‘yupekosi’ li sama pilin pi wile sona anu
seme?” pini la, jan Sonja li pana e kon pi
nimi “yupekosi.”
“kon ona li ni: mi ante e pali musi mi
sama jan Jo Luka la, mi yupekosi e pali
musi mi. tan ante ni la, mi pakala li pona
ala e pali mi.”
kin la, jan Sonja li toki e ni: “jan ala li ken
toki e <y>.”

en tawa Utala Mun. ona li pali e ona lon
tenpo sike nanpa 1977. taso la, jan Jo
Luka li ante e ijo mute pi sitelen tawa
Utala Mun lon tenpo sike nanpa 1997.
ona li ante e kule e toki e suno e len. jan
Kito li kepeken ilo moli lon tenpo nanpa
wan a! ike a!
jan mute li olin e ante ni, taso jan mute
kin li pilin ike tawa ante ni.
jan Jo Luka li ken ike e pali musi ona, jan
ali kin li ken ike e pali musi. jan Sonja li
pilin musi tawa nimi sin ona, taso jan ali
ala li olin e nimi “yupekosi.”
jan wan li pana e ike lili ni: “jan Sonja li
yupekosi mute lon ni.” jan tu li pana e pilin nasa ni: “mi o toki e nimi “yupekosi”
sama jaki.”
tenpo ni la, jan li ken ala toki li ken sitelen e nimi “yupekosi.” nimi “yupekosi”
li musi taso. taso la, ona li pana e sona
ni tawa mi mute: o pilin musi tawa toki
pona sina! o pilin ike ala a!
jan li ken utala kepeken jan sama tan ijo
pi suli ala. ni li ike. o alasa ala e kon suli
taso. ante la, o wile wawa e pilin olin e
nasin suwi tawa toki sina. toki pona li
ni. ante o kama lon tenpo ali. ni li ike ala.
pilin sina en nasin sina li ken pona kin.

sona suli la, jan Jo Luka li mama pi sitel-

toki open pi nimi "kapesi"
tan jan Kapesi Pake
o sona e ni: nimi “kapesi” li nimi kule.
ona li kama open lon tenpo open pi toki
pona. taso, nimi “kapesi” li pu ala. jan
mute pi toki pona li awen kepeken nimi
“kapesi” kin. tan ni la, ona li ku1. kon ona
li pimeja walo li pimeja jelo.
1

ku li lipu nimi tan jan Sonja
6

tenpo pini la, jan li sona e kon pi nimi
“kapesi” li sona ala e toki open pi nimi
“kapesi.” jan li pilin e ni: toki tu tu li ken
pana e open pi nimi “kapesi.” toki ni
li toki Elena li toki Kanse li toki Epanja li toki Katuli. ni la, toki open lon pi
nimi “kapesi” li weka. ni li awen lon toki

mute.
taso la, pini pi tenpo sike 2021 la, jan
Sonja (mama pi toki pona) li pana e
toki open pi nimi “kapesi.” toki ni li toki
Kantun li toki Sonko. nimi open pi nimi
“kapesi” li “咖啡色” (gaa fe sik) anu “咖
啡色” (kāfēisè). jan li sona e toki open ni
la, sona pi toki pona li kama suli. kin la, o
awen kepeken nimi “kapesi” a!

toki ante
toki sama pi toki pona —
nanpa tu wan
tan jan Kapesi Pake
toki pona li jo e toki sama mute. ni li lon
tan seme? jan li olin wawa e toki pona
la, jan li wile kin ante e toki pona tawa
pilin ona. toki sama pi toki poma li kama
tan pali pi jan Sonja, taso ona li jo e nasin ante e kon ante. o lukin e toki sama
sin pi toki pona.
tenpo pini la, mi pana e sona pi toki ni:
toki Pon Wen (Bon Wen) en toki IO en
toki pona epansa. tenpo ni la, mi pana e
sona pi toki Tokipinglish e sona pi toki
Ta Ti.
toki Tokipinglish li kama lon tenpo sike
2007. jan ala li sona e jan pali pi toki
ni. taso, ona li wile e ni: toki Inli en toki
pona li kama wan. sona lili pi toki Tokipinglish li lon. sona mute ona li weka. ni
taso li awen: toki Tokipinglish li kepeken nimi tan toki pona tan toki Inli tan
toki ante kin. sona ante ali li weka. ni li
ike, taso mi ken ala kama e ona.
7

toki Ta Ti li tan jan Ma Tonson (Marq
Thompson) li kama lon tenpo sike
2009. jan Ma Tonson li open pali e toki
Ta Ti lon tenpo sike 2004. toki Ta Ti li
jo e nimi 98 taso. nimi wan li tan toki
Epelanto. nimi 94 li tan toki Inli. nimi tu
tu li nimi sin. kin la, nimi ali lon toki Ta
Ti li jo e kalama wan taso. o lukin e ona:
“be” (sama nimi “poki”), “bla” (sama nimi
“pimeja”), “fai” (sama nimi “seli”), “lu”
(sama nimi “lupa”). nimi jan pi toki Ta Ti
li ni: “mi” (sama nimi “mi”), “yu” (sama
nimi “sina”), “hi” (sama nimi “ona”). nimi
“su” lon toki Ta Ti li musi. nimi “su” li jo e
kon ali. jan li wile toki e ijo nasa la, ona li
ken kepeken nimi “su.” (kin la, nimi “su”
li kama tan nimi “Smurf” lon toki Inli).
kin la, nimi “li” lon toki Ta Ti li “jo.” nimi
“e” lon toki Ta Ti li “ji.” mi pali e linja nimi
kepeken toki Ta Ti. kon ona li “ona en
sina li moli e pipi.”
hi plu yu jo fi ji ni he hu kra no ha.
tenpo kama la, mi pana e sona pi toki
sama ni: “Ta Lo Ne” en “Puna” en “Pulu.”

ma
tawa pi poki monsi pi ma
Asija nanpa luka. ma Pulun
tan jan Polo
ma Pulune li ma lili mute li lon ma pi insa
telo suli Ponejo (Borneo) pi nasin lete.
ona li selo e ma Sapa (Sabah) e ma Salawa (Sarawak) pi ma Malasija. sinpin ona
la telo suli Sonko pi nasin seli li lon. jan
lawa pi ma Pulune li jan lawa pi nasin
sewi Isilan. ona li jo e mani mute mute
tan ni: ma Pulune li jo e ko seli mute. ma
Pulune la jan mute li jan Male pi nasin
sewi Isilan. taso jan mute pi ma kasi en
jan Sonko pi nanpa lili kin li lon. ona li
kepeken nasin sewi mute. jan pi nasin
sewi Isilan en jan pi nasin sewi Kolisu
en jan pi nasin sewi pi kon ma li lon. jan
Sonko li kepeken nasin sewi Puta anu
nasin sewi Nasin Pona (Taoism). nasin
sewi mute li lon, taso tenpo ni la nasin
lawa pi ma Pulune li nasin lawa pi nasin
sewi Isilan.
tenpo pini la mi awen lon ma Pulune
lon tenpo sike tu wan meso1. mi pana
e sona lon tomo sona suli pi ma ni. ma
Pulune li pona mute tawa mi. jan pi ma
ni li pona li suwi mute mute. ma ni li
lili mute, taso ona li jo e ijo musi mute
tawa mi. ona li jo e tomo pi nasin sewi
Isilan pi pona lukin. taso mi la ijo pona
nanpa wan li tu: ma kasi suli pi telo sewi
en kulupu jan pi kasi suli. kulupu jan pi
kasi suli li jan Ipan (Iban), li jan Mulu
anu Lun Pawan (Murut/Lun Bawang), li
jan Ketajan (Kedayan), li jan Tuton (Tutong), li jan Tusun (Dusun), li jan Pelawi (Belait), li jan Penan. tenpo pini la
jan ale pi kasi suli li awen lon tomo suli
(longhouses), taso tenpo ni la jan Ipan
taso li awen lon tomo suli. tomo suli ni
li sama ma tomo lili, taso tomo li weka
1

meso li pona ala, li ike ala, li lon
insa pi ona tu

ala. ona li wan lon nasin ni: tomo wan li
wan e tomo ante poka. sinpin pi tomo
len ni la tomo linja pi jan ale li lon. lon
nasin ni la tomo pi kulupu mama wan
li lon. tomo pi jan ale kin li lon. nasin
pi tenpo pini la tomo suli ni li awen lon
palisa. nasin ni la tomo li kama awen tan
akesi ike. kin la soweli tomo li awen lon
anpa pi tomo suli.
mi tawa tomo suli mute ni tan alasa
sona mi. mi tawa tomo ni la mi pilin
pona. mi la ijo pona ante li ma kasi suli
pi telo sewi. ma kasi suli pi ma Elopa la
ma kasi suli pi ma Ponejo li suli mute
li pana e kalama pipi wawa li jo e kule
kasi mute mute e soweli e waso e akesi
e pipi mute mute. soweli sama jan kin
li lon. soweli lili sama jan pi linja monsi suli (long-tailed macaque) en soweli
sama jan pi nena suli (proboscis monkey) li lon. soweli sama jan pi nena suli li
jo e nena sinpin loje pi sama linja. ona li
suwi mute a! insa pi ma tomo kin la jan
li ken lukin e soweli e waso e akesi. pana
lukin la akesi pi noka tu tu (monitor lizard) en akesi linja li nasa ala a!
mi ken, la mi wile sin tawa ma Pulune a!

8

pilin
musi Soweli Mu
tan jan Ke Tami
musi sin li lon tan jan Talu (keepuru):
"sina soweli la sina wile e ni: sina moku;
sina lape; kin la, ijo suli nanpa wan li ni:
sina wile muuuuuuu!”
lon musi la, sina soweli. sina ken moku
e kasi. sina ken tawa ma mute. soweli
ante li lon. sina mu tawa ona la, ona li
mu tawa sina… li ken toki kin tawa sina.
musi ni li wile ala e tenpo mute tan sina,
li wile ala e wawa tan lawa sina, li pona.
ona li pona tan seme? lon la, soweli li
suwi. taso soweli li mu, li kama lon musi
lon lukin kepeken sitelen pona la, ona li
suwi mute a. kin la, mi mu tawa soweli

moku
o pali e moku Sule (Żurek)
tan jan Alonola

moku Sule li moku pona pi ma Polaka. ona li nasa mute tawa jan mute,
taso ona li pona mute kin tawa jan
mute. o pali e ona!
sina o jo e ijo ni:

9

la, mu soweli en toki soweli li pana e pilin pona e kon pona e kon sona tawa mi.
wawa la, pini musi li pona wawa, li suwi
pona. sina ken tawa pini kepeken tenpo
pi lili mute a, taso pilin mi la, o mu tawa
soweli ale a tan ni: mu mute li suli e kon
pi pini musi.
sina wile musi e musi ni la, o tawa
https://teepuru.itch.io/soweli-mu

pona! o seli e telo. o pana e pan pi
mute lili, e kili anpa walo wawa pi
mute lili, e ko pan mute, e telo tawa
poki. o tawa sike e ko ni. o pini e
poki ni kepeken sewi poki. o pana e
poki tawa ma seli. tenpo ni la, sina
o awen lon tenpo suno tu tu. pini la,
ko ni li ko Sule.

tenpo suno tu tu li pini, anu seme?
pona a! tenpo ni la o seli e telo
mute lon poki suli. o seli e kili ma
lon telo ni. kin la, o seli e kili anpa
pi selo mute lon poki ante. kili ma
li pini la, o pana e ko Sule tawa
poki pi kili ma. o pana kin e kili
anpa seli pi selo mute, e namako, e
kili anpa walo wawa sin. tenpo sin la,
o seli e telo. o tawa sike e ko lon
tenpo lili. tenpo ni la, sina pini. o
pana e moku Sule pini tawa supa
moku sina! sina pini, o moku pona!

lupa ali
tan jan Kapesi Pake

meli li wile moku. a, soweli li lon ala
ma ni. kasi en kili kin li weka. sijelo
meli li kule walo. sinpin ona li sama
ko jaki. telo li kama ala tan oko ona.
akesi wan taso li tawa meli kepeken
noka anpa. meli li lukin li wile wawa
e akesi. meli li selo e akesi kepeken
namako mute. ni la, meli li tawa e
akesi tawa uta.
o sona e ni: meli li lon lupa. suno
ala li awen. pimeja li moli e pona ali.
meli li alasa e jan ante, e kalama, e
mu! taso ona taso li lon. ona li wile
ala unpa. ona li wile ala e supa. lape
li suli ala tawa meli. ona li wile e seli
e moku. taso, meli li ken ala kama e
ona.
waso li open sike e lupa. len waso li
loje jelo li suwi lukin. waso li pana e
ijo pan. meli li toki e ni: “moku a! ni li
nasin! mi wile a!” taso, waso li pini e
pana. pipi laso li tawa anpa tan sewi.

toki
pipi ni li lete mute li jo e pilin awen.
meli li pilin ike. ike taso li awen.
meli li toki insa e ni: “esun en tomo
mani li utala e ike ni!” taso, lupa ni
li poki pi meli taso. jan ante li kama
ala. mije en meli ante li lon poka ala.
tenpo meli li wan e pimeja e sitelen
tu. sitelen ni li sama jan lili tan meli.
jan lili seme li sin anu nasa sama ni?
lupa ni la, meli li jo e kon taso. lawa
ona li kama lili. luka ona li mama e
pan monsi. pipi nanpa mute li selo e
supa. suno li weka. mun li suno. meli
li pona e linja ona kepeken suno
mun. meli li pana e telo lawa. palisa en kiwen li kama tan nena sewi
tawa pakala. ona li pali e moli.
jan li pilin e ni: kulupu o awen o
pona e jan ali. taso, jan pi nanpa suli
li kute ala kepeken kulupu. kulupu
li ken sewi e lipu pu, taso nasin olin
li nasin nanpa wan. jan li ilo li musi
taso tawa kulupu. jan li sama kala la,
nasin moli o suli. sina taso o pona e
ni. sina o ante. o sona e nimi meli.
10

toki soweli - nanpa tu
tan jan Eweni Wako
soweli wawa jelo li lawa e ma, li lawa
e soweli ale. taso tenpo wan la, ona li
tawa anpa, li kama lon insa lupa lon ma
anpa. lupa li poki e ona la, ona li wile pilin sin e ali ona lon sona tan moli kama,
taso jan ma li tawa poka.
— jan pona o, — soweli wawa jelo li toki
pona, — o weka e mi tan ni!
— taso mi kama e weka sina la, —jan ma
li toki, — sina moku e mi!
— ala! ala! —soweli wawa jelo li toki. —
mi toki sewi tawa sina tan sewi mama
ali pi kulupu soweli wawa jelo!
soweli wawa jelo li toki sewi e toki sewi
suli mute wawa la, ona li moku ala e jan.
jan li tawa anpa e palisa suli tawa insa
lupa. soweli wawa jelo li tawa sewi, li
weka tan lupa, li lukin e jan ma, li pana e
palisa uta tan uta ona.
— mi moku ala lon tenpo suno tu pini,
—soweli wawa jelo li toki, — tenpo ni la
moku li kama tawa mi.
— taso sina toki e toki sewi mute wawa!
— jan li toki lon ike.
— taso mi wile moku mute, — soweli
wawa jelo li toki suli, — ni la, toki sewi
li suli ala.
— mi en sina li pilin ante la, sona pona o
tan ante! —jan ma li toki.

toki soweli nanpa tu wan
tan jan Eweni Wako
soweli tawa li pilin ike mute lon pona tawa
soweli pona pi palisa lawa tan ni: toki la,
wawa tawa li suli lon soweli palisa. soweli
tawa li ken ala anpa e ona. tan ni la ona li
wile moli e soweli palisa, li toki tawa jan:
— mi o alasa e soweli palisa pona! moku ona
en selo ona en palisa ona li pona mute.
— nasin seme la mi pali e ni? — jan li toki. —
soweli palisa pona li tawa wawa. ona li tawa
mute.
— sina o tawa sewi mi, — soweli tawa li toki,
— mi tu li ken jo e ona.
ona li pali e ni. ona li pali mute. ali pi tenpo
suno la ona tu li alasa e soweli palisa pona,
11

tenpo pi kama ni la, soweli loje li tawa
lon poka.
— soweli pi linja loje o, — jan ma li toki,
— mi en soweli wawa jelo la o pana e
sona pona!
ona li toki e ali tawa soweli loje. soweli
loje li noka e poka pi monsi kute.
— nasin seme la soweli wawa jelo li
ken tawa anpa tawa insa lupa? seme li
kama? — ona li toki. — jan ma li toki ala
toki e lon? ona li kama weka e soweli
wawa jelo tan lupa ma li awen e ona tan
moli tan toki sewi suli mute wawa anu
seme?
soweli wawa jelo en jan li awen.
— mi kama ala lukin e kama ni la mi ken
ala toki e sona pini, — soweli loje li toki
suli. — soweli wawa jelo o kama anpa
sin lon insa lupa lon ma anpa.
soweli wawa jelo li tawa anpa tawa insa
lupa.
— tenpo ni la, —soweli loje li toki, — jan
kin en soweli wawa jelo kin li lon sama
tenpo open. sina o, jan o, sina wile weka
sin e soweli wawa jelo la, sina wile kute
sin e toki sewi suli mute wawa kin la,
sina ken. sina pilin ala e toki pi soweli
wawa jelo la, sina ken ala. o pali sama
pilin pona sina!
soweli loje li tawa e palisa monsi ona
li tawa weka. jan pona li kama sin lon
tomo li toki e toki ale ni tawa meli tawa
jan lili ona. seme li kama lon soweli
wawa jelo? soweli wawa jelo li ken moli
ala la ona li awen kin lon lupa ni pi ma
anpa.

taso oma li ken ala jo e ona. pini la soweli
tawa li kama pilin lape.
— sina o kama anpa tan mi, — ona li toki
tawa jan.
— a, ala! — jan li toki. — mi jan pi sona lili ala!
mi sona pona e sina lon tenpo ni. mi pana e
ilo nasin tawa anpa pi lawa sina e ilo tawa
lon uta sina. mi wile jo e linja tawa lon luka
mi e ilo tawa lon noka mi. tenpo ni la sina
pali tawa mi. sina pali e wile mi. sina soweli
tawa anpa!
jan li pilin ike mute tan pona tawa jan ante
la, ni li kama a. jan mute li toki: «o pali ala e
lupa ma anpa tawa jan ante — ante la sina
tawa insa pi lupa ni.»

musi
kon lon
tan jan Kapesi Pake

kin la jaki ali o lon.
seme li oko e kon?
pilin mi li ken pana e
ike tawa jan sama.

o uta e mi!
o uta e mi!
mi wile olin!
o uta e mi.

mi ken wile
li ken ala jo
e jan olin.
ni la mi laso.

kon lon li tawa tomo.
ma tomo li namako.
moku namako li wan.
wan en tu li nanpa jan.

mi sona taso e pilin.
ni li tenpo pi suwi sin.

kule sina

li pimeja walo.
taso la ni
li pona oko.
mi alasa e wile kin.
ni li tenpo pi olin ni.
o uta e mi!
o uta e mi!
sina pona kin!
o uta e mi.

toki musi pi nasin tu
tan jan Ke Tami
toki musi ni li kepeken nasin Leko Nimi.
nasin ni la, sina ken lukin e toki sama
toki ante. sina ken lukin tan poka tawa
poka. sina ken kama sona e toki tan ni.
taso sina ken lukin e toki sama ala toki
ante kin! sina ken lukin tan sewi tawa
anpa. sina ken kama sona e toki ante a
tan ni e kon ante. (sike lili · li lon anpa
nimi anu poka nimi la, ni li pini e toki
wan, li open e toki ante)

pu
li
pana
e
toki
li
pana
e
nasin sina
pana
e
toki
pona
ante
e
nasin pona
la
o
toki
mi
sama o
pona
kin
wile		sina
pi
toki-pona
mi		
o
ike-ala mi
pi		
ike-ala li
tawa
toki-pona sina
lon
mi-tu
12

seme li mi?
tan jan Alonola

mi la, nena ala li lon;
taso, telo mute li lon;
kule mi li loje jelo;
tenpo mute la, mi utala e telo.
jan mi li suli mute,
li moku e kala;
mi jo e kasi kule mute
lon ma pi telo ala.
kijetesantakalu o!
tan jan Ke Tami

ma Elopa li utala
tan jan Alonola

ma Elopa li utala.
mi la, ni li ike a.
tenpo pini la,
jan li utala.
kipisi suli
pi ma ni
li moli.
jan o,
utala li
ike tawa ali,
li ken ala pini
e ike pi tenpo ni,
li pali taso e moli suli.