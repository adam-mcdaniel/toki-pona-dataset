lipu tenpo

nanpa tu

o kama pona
lon lipu tenpo!
tenpo musi li
kama lon mi
ale tan ni:
lipu tenpo li lon
tenpo sike tu!
tenpo pini ni la
lipu tenpo li kama
lon li kama suli.
jan pali mi li kama
kulupu pona li
pali mute e
sitelen pi toki
pona.
o musi kin e
tenpo ale ni e
tenpo ale kama!

jo
2

toki pona
nimi open pi toki pona

4

kulupu
ma ilo Wijasa

5

tenpo sike tu

6

toki
luka Juke - pona sin li lon anu powe?

9

toki li seme?

10

sona
ale li nanpa

11

ma
tawa pi poki monsi pi ma Asija

-jan Sonatan

nanpa luka luka wan: ma Kanpusi

12

toki
monsuta li lon

13

musi
jan pi lon ala

14

tenpo pi mi jan lili la...
seme li mi?

15

kijetesantakalu o!
mi ale
alasa nimi: ma Osejanija

16

1

jan pali

toki pona
nimi open pi toki pona
tan jan Kapesi Pake
nimi pi toki pona li suli mute. nimi
li kon pi toki ali a. toki pona la, ni li
awen sama. ku la, nimi 137 li lon.1
pu la, nimi 120 li lon. taso, nimi
ale luka luka luka tu wan (118) pi
toki pona li lon tenpo open pi toki
pona.2 nimi mute li awen lon tenpo ni. taso, nimi sin mute li kama.
nimi majuna3 mute li weka. kin la,
nimi open en nimi pi pu ala li sama
ala. nimi pi pu ala pi nanpa mute
li sin. nimi majuna en nimi open
li sama ala kin. tenpo open la, jan
Sonja li pana ala e nimi majuna ali
tawa lipu ona pi toki pona. nimi
“majuna” en nimi “powe” en nimi
“pasila” li majuna mute. taso, ona
ali li nimi open ala.
sina o kama sona e nimi open pi toki
pona tan seme? o kama sona tan ni:
sina ken sona e ante kon pi nimi mute e
nasin pini pi toki pona e pilin pini pi toki
pona. ni li pona tawa sona, tawa musi,
tawa lawa, tawa nasin. ni la, mi open.

weka. taso, nimi “kapa” li lon tenpo ni
li kepeken kon sama. nimi “ona” li weka
lon tenpo sama. taso, nimi “iki” li lon
tenpo ni kin li kepeken kon sama kin.
jan Sonja6 li ante e nimi “kapa” lon tenpo sike nanpa wan pi toki pona.

tenpo open la, nimi pu ni li weka tan
toki pona: ona li nimi “alasa” li nimi
“ali”4 li nimi “anu” li nimi “esun” li nimi
“kiwen” li nimi “kulupu” li nimi “mu” li
nimi “namako”5 li nimi “pan” li nimi “pu.”
ona li kama lon tenpo kama. kin la, tenpo open pi toki pona la, nimi “nena” li

ijo ante mute li lon kin a! nimi majuna
ni li lon: ona li nimi “leko” li nimi “kapesi” li nimi “kan” li nimi “tuli” li nimi “po.”
leko li ken kiwen pi poka luka wan li ken
selo pi palisa tu tu. kapesi li pimeja jelo
anu pimeja walo. nimi “kan” li sama “lon
poka.” tuli li tu wan. po li tu tu. mi pali e
linja nimi kepeken nimi majuna ni ali. mi
pali kin e linja nimi pi kon sama kepeken
nimi pu taso.

1
nimi 137 li nimi ku suli.
2
sina wile lukin e nimi ni ali la, o
tawa ni: https://tinyurl.com/nimi-open
3
“majuna” li sama “sin ala”
4 jan li ken toki e ni: nimi “ale” en nimi
“ali” li nimi wan li kepeken kalama ante.
5
pu la, “namako” li sama “sin”,
taso jan mute li kepeken kon ante pi nimi
“namako.” ali la, nimi “namako” li awen pu.

leko kapesi li tawa tomo po kan mi tuli. |
selo pi palisa tu tu pi pimeja jelo li tawa
tomo tu tu lon poka pi mi tu wan.
6

ona li mama pi toki pona.
2

ni li pona. kon ante li lon nimi majuna ni.
linja nimi li ken lili mute, taso jan pi nanpa lili li pilin e ni: kon pi nimi majuna ni
li lili pi mute ike. mi pilin sama ala. nimi
nanpa li ilo mute tawa toki.

tenpo sama la, nimi “wan” li kepeken
kon ante sin. toki Inli la, tenpo open la,
nimi “wan” li ken sama nimi “unit” li ken
sama nimi “element” li ken sama nimi
“particle” li ken sama nimi “piece.”

nimi selo li lon e nasin lon sin. nimi kule
kin li pali ante nasin pona.7 pini la, nimi
“kan” li musi tawa mi. mi sona e ni: mi
ken kepeken nimi “en” anu nimi “kin”
anu nimi “poka” tan kon sama. taso, mi
wile ni: nasin sama pi nanpa mute li lon!
ni la, jan li ken toki e ni li awen kepeken
kon sama:

tenpo ni kin la, nimi “ale” li kepeken kon
lili pi nimi “ona.” tenpo open la, jan pi
toki pona li toki e jan wan la, ona li kepeken nimi “iki”.8 taso, jan pi toki pona
li toki e jan mute la, ona li kepeken nimi
“ale.” toki Inli la, tenpo open la, nimi
“ale” li ken sama nimi “they.”

mi tawa tomo. sina kin li tawa tomo.
anu
mi en sina li tawa tomo.
anu
mi tawa tomo lon poka sina.
anu
mi tawa tomo kan sina.
ona li sona pi nimi majuna. kin la, ijo
ante mute mute li lon! tenpo open pi
toki pona la, nimi pu mute li lon toki
pona li kepeken kon ante. ona li nimi
“tenpo” li nimi “wan” li nimi “ale” li nimi
“kama” li nimi “utala” li nimi “sike” li nimi
“tawa” li nimi “lawa.”
tenpo open la, nimi “tenpo” li kepeken
kon lili pi nimi “la.” toki Inli la, tenpo
open la, nimi “tenpo” li ken sama nimi
“if” li ken sama nimi “when.”
7 taso, ken la, pilin mi li kama nasa tan
ni: nimi mi li kepeken nimi “kapesi.” a a a.
3

tenpo open la, nimi “kama” li kepeken
kon lili pi nimi “la” kin. toki Inli la, tenpo
open la, nimi “kama” li ken sama nimi
“then.”
nimi “utala” lon tenpo open li kepeken
kon pi ante lili kin. kon ni li sama nimi
“pakala.” nimi “pakala” en nimi “utala” li
ken sama lon open.
nimi “sike” li kepeken kon ante lon tenpo open sama. kon ona li suli mute. kon
ona li sama “tenpo sike” li sama nimi
“kulupu” lon open.9
kon pi nimi “tawa” li ante kin. ante ni li
lon tenpo open. kon ni la, nimi “tawa” li
nimi tenpo lon open. toki Inli la, tenpo
open la, nimi “tawa” li ken sama nimi
“until.”
tenpo open la, nimi “lawa” li ante lili kin.
nimi mute li kepeken kon ante a! nimi
“lawa” li ken sama nimi “opinion” li ken
sama nimi “thought” lon toki Inli. ni la,
8
9

open la, nimi “iki” li lon toki
pona. nimi “ona” li sama nimi “iki” li
kama lon tenpo kama.
ni la, nimi “kulupu” li lon ala li
weka lon tenpo open pi toki pona.

open la, nimi “lawa” li kepeken kon pi
nimi “pilin.”
ante kon nimi pini li lon. ona li nimi “en.”
tenpo open la, jan pi toki pona li kepeken nimi “en” lon insa pi nimi tu pi ante
pana.10 tenpo ni la, jan li toki e ni: “supa
en ilo li nasa li sin.” taso, tenpo open la,
jan li toki e ni: “supa en ilo li nasa en sin.”
ken la, nasin nimi ni li nasa. taso, mi pilin
e ni: jan li ken sona pona e ona.
10 mi wile pana e kon ni: “nimi pi ante
pana” li sama nimi “adjective” lon toki Inli.

ma ilo Wijasa
tan jan Ke Tami
ken la, sina wan en sina ante pi toki
pona li wile kama lon ma sama li wile
kama kulupu. taso sina wan taso li lon
ma sina la, ni li ike. sina wile tawa ma
weka la, sina wile e mani, e tenpo kin.
ken la, ni li pana e pilin ike tawa sina.
wile kulupu li ken ala kama e kulupu pi
toki pona lon tenpo mute. ike a. tan ni
la, sina awen toki pona kepeken ilo taso
lon ala ma sama. sina kama ala lukin e
sijelo pi toki pona e tawa pi toki pona e
pilin sinpin e ma kulupu e kulupu suli e
musi mute.
taso nasin ante li lon. nasin pi toki mi
la, sina awen kepeken ilo, taso sina en
kulupu pi toki pona li lon ma sama wan
li ken lukin e sijelo e tawa e pilin e musi.
ma pi toki mi li ma ilo a. ma ilo ni li ma
Wijasa (VRChat).

ilo seme li ken
ma ilo la, sina tawa kepeken sijelo. taso

ni li sona pi nasin open li sona pi nimi
open. tenpo pi mute mute la, sona ni
li weka tan sona kulupu. ni li pona ala
tawa mi. sona pi tenpo open li awen
lon jan la, sona ali pi toki pona li kama
suli sama. tenpo open li suwi. taso, ona
li wawa kin. ken la, jan li kama wile alasa sona e toki pona open. ni li pona suli
tawa mi. ken la, lipu pi toki pona open li
ken kama lon kin. ona li ken sama “lipu
open.” ali la, toki pona li awen pona li
toki pona.

kulupu
sijelo ni li sijelo sina ala li sijelo sitelen
ilo. sina wile tawa e sijelo ilo la, nasin tu
li lon.
nasin nanpa wan la, sama musi ilo ante
la, sina kepeken ilo sona suli sina. ilo
tawa luka en ilo pi nena mute li ken
tawa e sijelo ilo sina li ken tawa e oko
sina.
nasin nanpa tu la, sina ken kepeken
ilo oko a. sina pana e ilo tawa oko sina
la, sina ken lukin e ma ilo kepeken ala
sinpin sitelen kepeken oko taso. kin la,
sina ken tawa e sijelo ilo sina kepeken
sijelo sina pi ilo ala.

jan Kekan San li pana e sona
sina kama tawa ma ilo pi toki pona la,
seme li lon tenpo kulupu? sona sina
pi toki pona li open anu lili la, sina ken
kama sona toki pona. sijelo mute li ken
pana e sona tawa sina, taso tenpo mute
la, jan Kekan San li pana pona e sona
suli pi toki pona. ona li toki lon tenpo
sona suli li sona pana e sona kepeken
nasin pona a. sina lon ala ma ilo kin la,
4

sina ken lukin e tenpo sona ona lon lipu
Jutu pi sitelen tawa.

toki en tawa
taso suli la, sina tawa ma ilo pi toki pona
la, sina wile toki pona a! pona la, sina
ken toki tawa sijelo mute. ken la, sina
toki tawa uta ante lon ilo ante kepeken
kalama sina. ken kin la, sina kama lukin
e sinpin ona e sijelo ona. taso ma ni la,
sina ken tawa a. sina ken tawa lon ma
lon nasin lon telo. sina ken tawa e luka
sina. sina ken tawa e ijo kin pi ma ni.
sina ken sitelen e linja lon kon. ale ni la,
nasin toki li kama pona pi wawa mute
a!

musi mute li lon
taso toki taso li pona ala tawa sina la,
ijo ante kin li lon. sina ken musi. sina

tenpo sike tu
tan jan Alonola
tenpo sike tu li pini. tenpo sike tu la,
mi mute li pali, li musi, li sitelen, li toki,
li lukin, li kulupu. tenpo sike tu pini la,
mi mute li open e lipu tenpo, e kulupu
ni. tenpo sike tu la, ijo mute li ante, taso
lipu tenpo li awen.
open la, mi wile toki e ni: kulupu ni li suli
tawa mi. kulupu ni li pana e sona mute
tawa mi. mi kama sona e ijo mute lon
kulupu ni. kulupu ni li ante e mi. mi wile
e ni: mi ante e ma lon poka pi kulupu
ni. mi pali mute e musi, e sitelen, e toki,
taso lipu tenpo li ijo nanpa wan mi. jan
lukin pi lipu tenpo o, sina pona. jan pali
pi lipu tenpo o, sina pona tawa mi, tawa
jan ale.
5

ken tawa ma musi ilo mute. ona la, musi
ante mute li lon. musi toki pi tenpo lili
la, sina ken toki tawa sijelo wan lon tenpo lili taso li toki sin tawa sijelo ante
lon tenpo ante. musi pi ilo tawa la, sina
ken tawa e ilo li ken pakala e ilo pi sijelo
ante. musi sike mute la, sina ken tawa e
sike lon kulupu. musi sike ante la, sina
taso li tawa e sike sama sijelo ante ale.
musi pi poki awen la, sina ken jan lawa
li ken jan ike. sina jan ike la, sina wile
weka tan tomo poki. sina jan lawa la,
sina wile pakala e weka pi jan ike. musi
ante mute kin li lon. musi ale li lili la, ni
kin li pona tawa toki kulupu. kin la, musi
lili pi toki pona li lon ma kulupu pi toki
pona li musi Soweli.
a ken la, ma ilo li nasa tawa sina. mi
open e lukin mi tawa ma musi ilo la, ona
li nasa tawa mi. taso mi awen kama, mi
awen lukin, mi toki tawa kulupu, mi pilin pona lon ma nasa musi ni. ona li ken
musi pona tawa sina kin.

open la, mi ale li jo ala e nasin. taso mi
ale li pona. jan pona li ken pali e ijo suli.
jan Eli en jan Sonatan li lawa e lipu tenpo, li pana e nasin pona. jan Kuwimaku
li pali e sitelen pi lipu tenpo. ona en jan
Ke Tami en mi en jan ante li pali e sitelen mute tawa lipu tenpo. open la, jan
Telakoman en jan Olipija en jan Sose en
jan Ke Tami en jan Kapesi Pake en mi
li pali e toki mute. jan Peja en mi li pali
e lipu linluwi1 pi lipu tenpo. jan Simo li
pali e sitelen sinpin ale a!
tenpo sike wan li pini la, lipu tenpo li
awen lon. pona la, toki pona li jo e nimi
lili “tok” tan kulupu ISO! mi pilin e ni:
lipu tenpo li suli tawa nimi lili ni. ken
la, lipu tenpo ala la, toki pona li jo ala e
nimi lili “tok”.
1

lipu “linluwi” li lipu lon ilo sona

luka Juke - pona sin li
lon anu powe1?
tan jan Olipija
mi toki pona e ni tan toki Inli. en jan
sitelen nanpa wan en jan lawa pi lipu
U-Linka (U-Linga Magazine) li sona li
wile e ni. ona nanpa wan pi toki Inli li
lon ni: https://tinyurl.com/3uhtsd9x

1

ijo “powe” li lon lukin li lon ala

sina lukin mute e lipu tenpo la, sina
sona e toki sike (toki sike li lon lipu
tenpo mute). mi mute li lukin e sitelen
musi “kijetesantakalu o!” mute tan jan
Ke Tami. mi mute li lukin e toki “tawa pi
poki monsi” mute tan jan Polo. mi mute
li lukin e toki nasa “seme li mi” mute
tan, a, mi.
tenpo sike tu li pini lon tenpo pini. mi jo
e pilin pona mute. tenpo pona en tenpo
ike li kama. mi ante mute, ale mi li ante
mute. taso kulupu ni li lon poka mi lon
tenpo ale. sina pona.
mi wile e ni: lipu tenpo li awen lon tenpo sike mute kama!

toki
en toki luka en toki uta li sama lon ni;
ma ante la, ona li ante. ma Juke (UK) la,
toki luka pi ma Juke (BSL) li lon li luka
Juke kepeken nimi lili. ona la, ijo mute
li sin.
kulupu lawa pi pana sona pi ma Juke
li open pali e nasin Kisijesi (GCSE) pi
kama sona pi luka Juke. en kulupu pi
pana sona pi luka Juke (Signature)
en kulupu pi awen pona pi pana sona
(Ofqual) en kulupu lili pi kulupu lawa
Juke pi pana sona (DfE) li pali e ona li
pini ala. tomo sona mute lon ma Juke li
pana sona tawa jan lili suli mute kepeken nasin Kisijesi. nasin ni li pini la, tomo
pi pana sona li ken pana sona e luka
Juke tawa jan lili mute kepeken ona.
kin la, kulupu lawa pi ma Juke li sitelen
e lipu lawa pi luka Juke (BSL Act). lipu ni
li toki e ni: “luka Juke li toki pi ma Juke.
kulupu lawa pi ma Juke li wile pona pi
luka Juke e ma Juke.”
6

taso; suli la, jan mute li wile sona e ni:
sin ni li lon anu powe? … mi wile toki e
ni la, mi wile toki e tenpo pini pi toki
luka lon tenpo nanpa wan e ni lon tenpo nanpa tu.
tenpo pini suli la, jan lawa So nanpa
tu wan (George III) li kama lawa e ma
Juke la, jan Te-Lepe (Charles-Michel
de l'Épée) li pali e tomo sona pi jan lili
pi kute ala lon ma tomo Paki (Paris).
ona li pana tawa ona e sona kepeken
toki luka.
tenpo pini la, jan lawa Witowija (Victoria) li lawa e ma Juke la, en ma Juke
en kulupu Pula (Boers) li utala lon ma
Setapika la, kulupu li kama lon ma
tomo Milan. kulupu ni la, jan mute pi
pana sona mute li lon. jan pi pana sona
li pana e sona tawa jan lili mute pi kute
ala lon tomo sona ante mute ona. ona
li kulupu lon ma tomo Milan tan ni: ona
li wile pona e nasin pi pana sona ona.
ona li toki e ni: “o pana tawa jan lili pi
kute ala e sona kepeken toki uta taso.
toki uta li pona e ona. toki luka li ike e
ona.”. ni la, nasin pi pana sona pi toki
uta taso li kama lon tomo sona mute
mute pi kute ala la, nasin pi pana sona
pi toki luka li kama lili li weka tan ma
Juke.
tenpo pini la, jan lawa Elisipe nanpa
tu (Elizabeth II) nanpa tu li lawa e ma
Juke la, jan li pali e ilo kute. ilo kute pi
nasin tu li lon. ilo kute pi nasin nanpa
wan li lon kute li suli e kalama lon kute.
ilo kute pi nasin nanpa tu la, ilo li lon
lawa li kama jo e kalama li pana e ona
tawa insa lawa kepeken kute ala. ilo ni
li wawa suli e kute li wawa ale ala e ona
la, jan li kepeken ona la, ona li awen jan
pi kute ala. jan lili pi kute ala li weka
tan tomo sona pi jan kute ala li tawa
tomo sona pi jan lili ale.
taso; nasin pi toki uta taso li pona la,
ilo kute li suli e kute la, jan lili pi kute
ala li pona lon tomo sona pi jan lili ale
7

anu seme? ala a. kulupu la, nanpa sona
pi jan kute la, nanpa sona pi jan pi kute
ala li lili li ike. jan lili mute pi kute ala li
pilin ike li pilin ante lon tomo ni. jan pi
alasa sona li kama jo e sona ni: tan pi
pilin ni li ni: “nanpa wan la, en ona en
jan kute li toki ala. nanpa tu la, jan li
toki uta la, ona li ken ala sona ale e kon
pi toki ona la, ona li kama sona ale ala e
sona tan toki. nanpa tu wan la, pilin jan
la, ona li ante.”
ike ante la, ma Juke la, nasin pi pana
sona toki li ike. tenpo mute la, tomo
sona li pana sona e toki kepeken nasin
Kisijesi taso. nasin ni li pana ala e ken
toki tawa jan lili. nasin Kisijesi la, jan
lili li kama sona wawa la, ona li kama
jo e nanpa sona luka tu tu (9/A*). taso

ona li ken meso2 (B1) taso lon ilo Kesa
(CEFR). ilo Kesa li lukin e jan li toki e ni:
ken toki ona li ken lili (A1 + A2) anu ken
meso (B1 + B2) anu ken suli (C1 + C2).
jan li kama jo e nanpa sona lon anpa pi
nanpa sona luka tu tu la, ilo Kesa la, ona
li ken lili taso.
jan pi alasa sona li lukin e tomo sona pi
ma Inli e tomo sona pi ma Tosi li lukin e
nasin pi pana sona pi toki Kansi lon ona.
ona li toki e ni: “ma Tosi la, jan li pana
sona e ken toki la, jan lili li kama sona e
ken li ken toki. ma Inli la, jan li wile pana
sona e toki pi pakala ala a taso la, jan lili
li kama sona ala e ken toki.”. jan pi alasa
sona ante li lukin e tomo sona pi ma Inli
pi ma Tosi pi ma Netelan li toki e ni: “ma
mute ante la, jan lili pi ma Inli li pilin ike
mute mute tawa kama sona toki.”
taso; ma wan pi ma Juke li utala e nasin pi toki Inli taso li toki tu e jan pi toki
wan taso. ma ni li ma Kinla (Cymru). ma
Kinla la, tomo sona li pana sona kepeken nasin pi toki Inli taso anu nasin pi
toki Kinla taso anu nasin pi toki tu. jan
pi alasa sona li lukin e tomo sona ni la,
ona li mama e nimi ‘toki tonsi’ (trawsieithu). toki tonsi la, toki tu li kama toki
wan lon pana sona la, jan lili li ken toki
kepeken nimi ale lon lawa ona.
kin la, kulupu lawa pi ma Kinla li sitelen
e lipu pi tenpo kama pi toki Kinla (Cymraeg 2050). ona li wile suli e kulupu pi
toki Kinla lon ma Kinla. lipu ni li toki e
ni: “nasin suli pi kama suli pi toki Kinla li
ni: tomo sona li pana sona kepeken toki
Kinla. ni li pona e ken pi toki Kinla pi jan
lili li pana tawa jan lili sin e toki Kinla.”.
tenpo pini la, toki Kinla li kama lili. taso;
tenpo ni la, ona li kama suli kepeken nasin ni.
luka Juke la, ni li ken ala ken sama? o
lukin e ni: tenpo pini wan la, tomo pi
2

“meso” li suli ala li lili ala li lon insa

pana sona pi jan lili ale la, jan sona pi
kute ala li kama li pana sona kepeken
nasin Luka-lon-Sona (Sign in Education). ona li pana kepeken luka Juke e
sona tawa jan lili kute, tawa jan lili pi
kute ala. ni la, jan lili li kama sona e luka
Juke lon tenpo pi kama sona taso ala
li kama sona tan toki. kin la, en jan lili
kute en jan lili pi kute ala li pona tawa
ona ante li toki! ni li tomo wan taso.
tomo sona mute la, toki uta taso li lon
la, jan pi kute ala li weka tan tomo pi
pana sona pi jan lili ale li tawa tomo pi
pana sona pi jan lili pi kute ala. ona li
tawa la, tenpo mute la, pilin ona li kama
pona la, en ken ona en nanpa sona ona
li kama pona li kama suli. ni li tan seme?
jan lili mute ni li toki e ni: “jan ale li sama
lon tomo sona ni li toki luka la, mi ken
toki wawa a!”. jan lili ale li kama sona e
toki luka la, ni li ken lon tomo sona ale
anu seme?
kin la, o kama sona tan tenpo pini e ni:
tenpo pini suli la, ma Mata Winja (Martha’s Vinyard) li lon. ma Mata Winja la,
jan ale li toki luka la, jan pi kute ala lon li
ken lon kulupu la, jan ale li sama li pona.
ni ale la, tenpo kama pi luka Juke la, nasin pi pana sona li suli a.
tenpo ni la, jan lili pi kute ala li pilin wan
taso li pilin ike li kama jo e nanpa sona
lili tan ni: tomo sona ona li kepeken toki
uta taso. tomo sona li pana sona e luka
Juke kepeken nasin Kisijesi taso la, ni li
ike tan ni: nasin ona li pana sona pona
ala. taso ma Juke la, ma Kinla li lon.
wile la, ma Juke ale li ken jasima3 e nasin pi toki Kinla lon nasin pi luka Juke li
ken pona tawa jan lili pi kute ala. ante
la, ona li ante powe e nasin ona la, ale
li awen sama. tenpo kama la, mi ale li
kama sona e ni: ona li wile ala wile?
3

ijo wan li “jasima” e ijo ante la,
ijo ni tu li sama
8

toki li seme?
tan jan Alonola
ni la, mi wile toki e ni: “toki” li ijo seme?
mi toki taso e toki sama toki Tosi anu toki
Losi anu toki pona. o awen. toki pona li
toki ala toki?
jan pi mute lili li toki e ni: toki pona li toki
ala tan ni: ona li pini ala. anu ona li jo ala e
nimi nanpa, e nimi mute. ni la, mi wile toki
e ni: toki pi sin ala li jo ala e nimi nanpa
mute sama toki Pitakan (Pirahã). kin la,
jan pi mute lili li toki e ni: toki sin (sama
toki pona anu toki Epelanto) li toki ala, li
musi taso. ni la, mi wile toki e ni: toki ni li
musi taso? toki pona li musi, lon. taso toki
pona anu toki Epelanto li musi taso ala, li
sama toki pi sin ala a!
jan seme li toki e ni: toki li toki? suli la, kulupu ISO li toki e ni. tenpo pini lili la, kulupu ISO li toki e ni: toki pona li toki ala.
taso tenpo ni la, ona li toki e ni: toki pona
li toki lon! mi pilin e ni: kulupu ni taso o
ken ala e ni: ona li lawa e toki. taso kulupu
ISO taso li ken ala lawa e toki. ona li toki e
ijo nasa ni: kili li toki. jan li toki e ni: kulupu ISO li nasa a; kili li toki ala!
pilin jan la, toki li seme? lipu Wikipesija la,
“toki li esun sona. jan li wile pana e sona
la, jan li toki. ken la,
toki li toki uta li sitelen toki li toki pi kalama ala.”
ni li pona tawa mi tan ni: sitelen en toki
uta en toki luka li ken toki! taso nimi pi
toki pona li suli. toki Inli la, nimi “Language” (toki) en nimi “Dialect” (toki lili) li
lon. jan mute li toki e ni: toki lili li toki lon
ala, li toki lili taso. suli la, jan Make Wajenlake (Max Weinreich) pi sona toki li toki
e ni:
‫אַ שפראַ ך איז אַ דיאַ לעקט מיט אַ ן‬
‫אַ רמײ און ֿפלאָ ט‬
a schprach is a dialekt mit an armej
un flot
toki suli li toki lili ni: ona li jo e kulupu
utala.
9

jan Make li toki e toki sewi tan ni: ona li
toki e toki Isi (‫י ִדיש‬, Yiddish). tenpo pini
la, jan sona li toki e ni: toki Isi li toki lon
ala! taso tenpo ni la, jan sona li toki e ni:
toki Isi li toki lon!
taso tenpo ni kin la, toki lili mute li lon.
jan mute pi toki lili ni li wile e ni: toki lili
li toki lon, li jo e ken sama toki suli. ma
mute la, jan pi toki lili li ken ala toki e
toki lili. ma mute la, tomo sona la, sina
ken ala kama sona e toki lili. ma mute la,
toki lili li moli.
mi la, toki suli en toki lili li pona. tenpo
ni la, jan li lawa e ni: toki lili li toki lili anu
toki lon. mi la, kulupu lawa mute li wile
e ni: toki lili li toki lili taso. kulupu lawa
li wile ala e ni: toki lili li toki suli; jan pi
toki lili li wile e ma sin. tenpo ni la, pilin li suli tawa lawa toki. sona li lili tawa
lawa toki.
mi wile poki e toki ale lon ma ni. sina
wile pana e pona tawa toki lili la, o esun
e lipu pi toki lili, e musi pi toki lili, e kalama musi pi toki lili.

sona
ale li nanpa
tan jan Kekan San
lon la, ale li nanpa. lon li nanpa. sina
lon lon la, sina nanpa. ni li tan seme? mi
pana e sona ni tawa sina.
tan seme?
ijo suli nanpa wan li ni: sina en lawa sina
li ken ala ken lon insa ilo li ken ala ken
nanpa? pilin pi jan sona mute li ni: ni li
ken. ilo wawa li ken e jan nanpa. tenpo
ni la ilo wawa li lon ala, taso tenpo kama
suli la ilo wawa ni li kama lon tan pali
suli, li ken jan, li ken jo e jan lon insa. jan
insa li nanpa!
ijo suli nanpa tu li ni: kulupu jan pi tenpo
kama li wile ala wile pali e ma ilo li ken
ala ken ni? kulupu li lon la ona li wile
sona e jan pi tenpo weka. jan pi tenpo
weka li weka la kulupu li ken ala sona e
ona. ni la kulupu lon o pali e ilo ni: ona li
ken pali e ma ilo sama ma lon. jan li ken
lon ma ilo ni. ilo li pana e sona ni: jan pi
tenpo weka li seme? sona ni li suli tawa
kulupu pi tenpo kama la ona li pali e ilo
ni.

ilo. sina nanpa!
tan li ken ala ken?
ijo nanpa wan la lawa li ken ala ken lon
insa ilo? jan mute li toki lon ni. lawa sina
li lon, li tan ma, la tan lon la ona li ken
lon ilo tan ni: ilo li ken sona e ijo ale ma e
ijo ale lon. ilo li ken sona e ni ale la ona li
ken pali e jan lon insa. ijo lawa li lon ala
ma li tan ala ma li lon ala la, ilo li ken ala
sona e ijo pi lon ala, li ken ala pali e ona
lon insa. ni li pakala e ijo suli nanpa wan
li weka e ken pi ma ilo. taso, sona pi jan
sona li ni: lawa ale li lon, li tan ma. ilo li
ken sona, li kama ni lon tenpo kama. ni
la, ilo li ken sona.
ijo nanpa tu la kulupu jan pi tenpo kama
li wile ala wile pali e ma ilo, li ken ala ken
ni? ken ona li kama tan ni: ilo li kama
wawa suli tan pali lon tenpo. ken li suli

ijo suli nanpa tu wan li ni: kulupu pi tenpo kama li wile e ma
ilo, li ken pali e ona, li pali e ona,
li ken pana e jan tawa ona la ijo
ni li kama lon: ma ilo pi mute
seme li lon? kulupu wan li ken
pali e ma ilo mute. kulupu mute
li ken pali e ma ilo mute mute!
kulupu ale li ken pali e ma ilo pi
mute wawa. kulupu seme li ni
nanpa wan? ma ilo ale li mute
tawa suli ni: sina ken ala sona e mute! ni
ale la, sina ken ala lon ma pi ilo ala. ma pi
ilo ala li mute ala tawa ma ilo la sina lon
10

ala; jan mute li pilin ni: tenpo kama la ilo
li ken e ale! taso, wile pi kulupu kama li
ante, li nasa e sona. ona li wile ala wile
pali e ma ilo? sona pi tenpo pini li suli ala
tawa ona la ona li pali ala. lawa kulupu
li ken ala e jan ilo la ona li pali ala. ijo
mute li ken weka e ken pi ma ilo. taso,
tenpo kama la jan li awen mute li awen
ken suli. ni la jan pi mute lili li ken pali e
ma ilo- ni li ken tan musi li ken tan pali li
ken tan ante, taso ma ilo li lon la ni taso
li suli! ma ilo li lon.
ijo nanpa tu wan li nasa wawa! sina en
mi li ken ala sona e lon pi ma ilo, li ken
ala sona e mute pi ma ilo. taso, mi toki
e ni: sina lon ma ilo tan mute pi ma ilo.

seme a?! ijo nanpa wan en ijo nanpa tu
li lon tawa sina la, ijo nanpa tu wan li
kama tan ona. ma ale li pali e ma ilo. ma
ilo li lon la jan ona kin li pali e ma ilo. ni
li pini ala! ma ale li kama e ma ilo la ma
ilo li mute wawa, ma pi ilo ala li mute ala.
sina ken ala sona e mute pi ma ilo. taso,
ma ilo li ken la ma ilo li mute wawa.
nanpa la mi seme?
ma li ilo ala ilo? ale li nanpa ala nanpa?
ni li suli ala tawa mi, li suli ala tawa sina.
suli ala li tan ni: sina nanpa la sina ken
ala sona e ni. sina nanpa ala la sina ken
ala sona e ni. lukin en kute en pilin li
sama. pona li sama. olin li sama. ma li
ilo anu ilo ala la, sina awen lon. o musi, o
pona tawa ale!

ma
tawa pi poki monsi pi ma
Asija nanpa luka luka wan:
ma Kanpusi
tan jan Polo
lukin mi la ma Kanpusi li ma
pi mani ala nanpa wan lon ma
Asija pi nasin seli pi nasin pi
kama suno. tenpo pi tawa mi
la mi lukin e jan mute pi selo
noka ala e jan lili mute pi len
ala. ma Kanpusi li ma pi wawa
ike tan ni: tenpo pini la kulupu utala Keme loje (Khmer
Rouge) li lawa e ma ni. ona li
ike li nasa. ona li wile pali e
‘jan sin’. tan ni la ona li weka e
jan ale tan ma tomo ale li pana
e ona ale tawa ma kasi li moli e jan
mute mute. jan moli ni li jan pi sona
11

suli li jan pi ken toki pi toki ante li
jan meli li jan lili. jan lili sin li ken ala

awen lon poka pi mama ona. ona
ale li kama suli lon kulupu pi weka
pi mama ona. ni li sama sitelen tawa
monsuta1 a! pini la pona la kulupu utala pi ma Wije li kama li pakala e kulupu
utala Keme loje. taso tenpo ni kin la
pakala mute li awen. jan lawa pi kulupu
utala Keme loje li jan Po Po (Pol Pot).
jan Itele (Hitler) la jan Po Po li monsuta
mute a! pona la ona li moli.
mi awen lon ma Kanpusi lon tenpo esun
wan taso. mi tawa ma tomo tu wan taso:
mi tawa ma tomo Sijen Lije (Siem Riep)
tawa ma tomo Patanpon (Battambong)
tawa ma tomo lawa Penon Pen. weka
ala tan ma tomo Sijen Lije la ma tomo
Anko Wa (Angkor Wat) li lon. ma tomo
Anko Wa li ma epiku2.
mi tawa insa pi ma Kanpusi tan ma Tawi
kepeken tomo tawa kulupu. selo pi ma
tu ni li ike li lawa ala, taso ma Kanpusi
li musi mute. ma tomo ale pi lukin mi
li pona tawa mi. taso jan pi mani ala li
mute. pana lukin la ma tomo Sijen Lije
la jan lili wan li kama tawa mi li wile e ni:
1
“monsuta” li pana e pilin ike
tan ni: “monsuta” li wile pakala e sina a
2
“epiku” li pona mute

monsuta li lon
1

tan jan Penta
jan li kama, li kama lukin e sitelen nimi ·
sitelen nimi li jo e nimi mute, e nimi jan ·
nimi ni li ni : ｢o weka! o weka! monsuta
li lon!｣ jan li wile sona e kon pi sitelen
nimi · jan o tawa kulupu tomo lon poka
1

“monsuta” li ijo ike tan ni: ona
li wile pakala e sina a

mi esun e telo walo tawa ona! mi esun
a. tan ni la ona li pilin pona!
mi la ma pona pi nanpa wan li Anko
Wa. ma ni li majuna3 li suli. sinpin suli
en tomo pi nasin sewi mute mute li lon.
ona li tomo pi nasin sewi Puta pi nasin
sewi Palata. tan ma tomo Sijen Lije mi
tawa ma tomo Patanpon kepeken supa
tawa telo. tawa ni li epiku. mi tawa lon
telo suli pi insa ma. kama la mi tawa
lon linja telo. lon poka pi linja telo ni la
tomo mute pi sewi telo en tomo mute
pi sewi palisa li lon.
lon ma tomo lawa Penon Pen la mi lukin
e ma pi jan moli pi kulupu utala Keme
loje (The killing fields) e tomo awen Ese
mute wan (S-21). tenpo pini la tomo ni
li tomo sona. taso kulupu utala Keme
loje li pali e tomo awen. tomo awen ni
la jan pi kulupu utala Keme loje li pakala li moli e jan mute mute. mi lukin, la mi
pilin ike mute. mi weka tan ma Kanpusi,
la mi tawa ma Wije kepeken tomo tawa
kulupu. tawa mi li awen.
3

“majuna” li sin ala

toki
tan ni · jan li tawa · jan li kama · kama la,
jan li lukin e soweli mute · ona li loje li
jelo laso · noka ona li tu tu · len linja selo
ona li palisa sike · ona li kepeken kasi lili ·
ona li moku e kasi sama · soweli mute ni
li pona · taso jan li kama la, soweli li tawa
weka kepeken wawa ·
jan li lon la, soweli mute ni li pana e mu
ike · ｢mu! mu! mu!｣ mu ona li kalama
suli, li kalama taso pi ken kute · jan li
12

sona ala e mu ike · jan li kute ala e kalama sama ni lon tenpo pini · jan li toki insa
: ｢soweli ni li nasa · nasa ona li tawa nasa,
li mu nasa · mu li toki ona · mu ona li mu
pi pilin pakala · kon pi mu ni li seme?｣
soweli li tawa monsi · ma monsi li ma pi
kasi mute · kasi li suli, li len pona e soweli
· monsi li lon · taso ma sinpin li lon kin ·
kulupu tomo li lon ma sinpin · tomo li suli
linja · selo pi tomo ni li kiwen, li pimeja
walo · sinpin kiwen li lon poka pi kulupu
tomo · ilo jan li lon kin · ijo jan li ilo, li jan,
li kiwen, li tan jan ante · ilo jan li pali e
seme? jan li wile sona e ni ·
soweli ante li lon kulupu tomo · taso ilo
jan li alasa e soweli · ilo jan li luka kin e
soweli · sinpin pi soweli ni li pilin monsuta · ona li pana e mu ike kin · ilo jan li
tawa e soweli tawa tomo kiwen · tomo
kiwen la, jan li lukin e ijo · jan li kama toki
insa a : ｢ni li seme? ijo seme li lon insa
pi tomo kiwen?｣ jan li kama sona · seli li
lon insa pi tomo kiwen · ilo jan li weka
e soweli · ilo jan li pana wawa e soweli
tawa seli · seli li moli seli e soweli · mu

ike mute li kama lon · taso mu ni li pini ·
jan li kama pilin monsuta · jan li wile
sona e ni : soweli li moli tan seme? soweli o moli tan seme! ona li moli tan ni :
jan mute li wile moku a e soweli · jan
pi moku soweli li wile e soweli moli tan
wile moku ona · seli li seli e soweli tan ni
· ma en kasi li tawa nasin ni taso · ilo jan
en tomo kiwen en kulupu tomo en wawa
ni li tawa nasin ni taso · soweli li wile lon
· soweli li wile ala moli · taso soweli li
ken ala awen · ala li awen e soweli · wile
moku ali li pakala e wile pona ale · jan pi
ma ale li pilin e ni taso : ｢mi ken ala lukin
e moli soweli la, moli soweli li suli ala!
ilo jan en jan ala li moli e soweli la, ali li
pona! moku mi li ijo nanpa wan! a! a! kin
la, jan pi moku soweli ala li jan pi nasa
mute!｣
jan li pana e kalama ike tan uta · jan li
pana e telo lawa tan oko · jan li lukin e
tomo kiwen ale, e pakala soweli ali · lon
ni li lon · lon ni o lon · jan li lon e lon ni
taso · monsuta o lon kin · sitelen nimi
pi ma ni li jo e kon wawa · sitelen nimi li
wile taso e ni : soweli o weka, o weka tan
jan · jan li kama sona · jan li ken ala sona
ala · jan o sona e ni : jan li monsuta ·

musi

t

jan pi lon ala1
tan jan Kapesi Pake
tenpo pini lon leko2 la
mi lukin e jan pi lon ala.
ona li weka kin lon ni.
o tawa, tawa a tan mi!
1
2
13

ante toki pi “Antigonish” tan
jan Men (William Hughes Mearns)
ni la, “leko” li sama supa

mi kama lon tenpo lape
la jan nasa ni li awen.
taso, mi alasa oko
la ona li weka tan tomo!
“o weka! o weka! o kama kin ala!
o weka! o pakala ala e lupa…” (a!)
pimeja la lon leko la
mi lukin e jan pi lon ala.
ona li weka kin lon ni.
jan o tawa weka tan mi….

tenpo pi mi jan lili la...1
tan kije Enki
tenpo pi mi jan lili la1
mi kama pilin pakala
pakala li lon insa la
mi toki e ijo ala
jan li wile sona e mi
taso mi toki lon ala
mi lili li toki suli
pona taso, ike ala
a taso tenpo ni a la
ale li pini ike la
li poka kama pakala
en musi ike pakala
tawa wawa a a a la
mi monsuta2 tawa anpa
mi pini sona e pini
ike taso, pona ala
ante toki pi "Як дитиною
бувало…" tan jan Ukwainka (Леся
Українка)
2
sina “monsuta” e ijo la, sina
wile ala e ijo tan ni: ijo li ike tawa sina.
1

seme li mi?
tan jan Alonola

sina lili lon tomo sona la,
sina sona e nanpa lili a.
ken la, sina sona e mi;
mi la, mute en luka li suli.
mi lon poka wan;
mi lon poka san.
nimi pali mi li sama “kipisi”
pona en ike, ku en pu li mi.
14

kijetesantakalu o!

mi ale

tan jan Ke Tami

tan jan Alonola

mi ale li sike e suno,
mi ale li oko e laso,
mi ale li moku e telo,
mi ale li moli.
mi ale li moku, li lape, li seli,
mi ale li tonsi, li mije, li meli,
mi ale li soweli.
mi ale li alasa e lon pona,
mi ale li ona:
ona li pona ala lon tenpo ale,
mute la, ona li ken ala lape,
ona li jo ala e ike ala,
ona li nasa.
taso ona li mi ale,
mi ale li sama,
sina li taso ala.