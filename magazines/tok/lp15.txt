lipu tenpo

nanpa moku

o kama pona
lon lipu tenpo!
tenpo ni li suli
tawa toki pona
tan ni: tenpo suno
pi toki pona li lon.
toki pona li sike e
suno nanpa mute
wan. ona o pona!
lipu ni la sina ken
kama sona e nasin
pi toki pona lon ilo
sona e lipu musi pi
utala pona. kin la o
lukin e toki pi pali
moku. o musi
kepeken lipu tenpo!

jo
2

kulupu
nasin Juniko ala la, nasin UCSUR li lon

3

lipu sin mute pi toki pona

5

sona
tomo tawa

6

anpa pi telo suli

7

soweli Kapipala

ma
tawa pi poki monsi pi ma Asija nanpa luka tu wan: ma Palata

9

pilin
tenpo sin la, mi lukin e sitelen tawa
“utala mun” (Star Wars)

-jan Sonatan

10

moku
o pali e mulapisu!
pan suwi pi kasi kule

11

toki
waso en soweli

12

ma Masuno

13

musi
seme li mi?
kijetesantakalu o!

14

alasa nimi: ma Amelika

jan pali

1

kulupu
nasin Juniko ala la,
nasin UCSUR li lon
tan jan Ke Tami
sina sama mi la, sina wile toki pona
kepeken sitelen pona. taso sina wile
pana e sitelen pona tan ilo sina tawa ilo
ante la, ni li wile e pali. sina wile pana
e sitelen pona sina ale lon lipu sitelen.
sina ken pana e lipu sin ni tawa ilo ante
la, ni li pona tawa ilo ante. nasin sitelen
ante la, pali ni li lon ala. nasin sitelen Lasina en nasin sitelen ante mute li wile e
sitelen taso e lipu sin ala pi sitelen ale
tawa pana. ni li ken ala ken tawa nasin
pi sitelen pona? nasin sitelen ante li
wile ala e pali mute tan seme?
a, tan ni: ilo ale li sona e sitelen mute.
ona li sona e sitelen Lasina e sitelen
Elena e sitelen Sonko e sitelen Anku e
sitelen mute mute. taso sitelen pona
li sin. ilo li sona ala e sitelen pona tan
sin. ilo li sona e sitelen mute tan nasin
Juniko. nasin sona Juniko li pana e sona
tawa ilo: sitelen ale la, nanpa li lon. nanpa pona wan li lon la, ilo li ken pana e
sitelen wile wan. a, tan ni la, sitelen
pona o lon nasin nanpa ni! anu seme…
pilin mi la, ona o lon ni. tan nasin ni la,
mi ken pana e sitelen pona tawa ilo ale
a.
taso tenpo ni la, ona li lon ala nasin ni.
ken la, ona li ken kama lon nasin ni lon
tenpo kama. taso mi awen wile pana e
sitelen pona. ni la, seme li ken? ken la,
mi ken pana e sitelen pona tawa ilo lon
kulupu taso pi toki pona. taso mi wile ni
la, ilo o sona e nasin pi sitelen pona. mi
wile ala pana e lipu sin la, nasin wan pi
sitelen pona o lon ilo pi toki pona. nasin
mute li lon ilo mute la, mi ken ala sona e
nasin pona lon tenpo sitelen. tan ni la,
nasin sona wan pi sitelen pona o lon.

nasin ni li nasin UCSUR.
nasin UCSUR li sama nasin Juniko, taso
kulupu Juniko li lawa e nasin Juniko la,
kulupu lawa ni li lawa ala e nasin UCSUR. nanpa sitelen pi nasin UCSUR li
lon poka pi nasin Juniko. kulupu Juniko
li toki e ni: nasin Juniko li lawa ala e
nanpa ni la, ilo li ken pana e sitelen ante
tawa nanpa ni. tan ni la, nasin UCSUR li
ken pana e sitelen ante tawa nanpa ni.
nasin UCSUR li wile e seme? a, tenpo la,
jan li pali e toki sin. toki pali ni la, sitelen
sin li ken. taso toki ni li sin la, kulupu pi
toki ni li lili la, sitelen sin li tawa ala nasin Juniko. ni la sitelen sin ni li ken tawa
nasin UCSUR. jan Lepeka li jan pali pi
nasin ni, li pana e sitelen pona tawa ona.
ni la mi ken ala ken pana e sitelen pona
tawa ilo ante ale pi toki pona? ken ala.
o lukin e ni: 󱥞󱤘󱤂󱤘󱤮󱤉󱥁  a,  ni  li  pana  ala e 
sitelen pi wile mi tan seme? a, ilo li wile
sona e nasin pi sitelen ni la, o pana e
nasin ilo sitelen tawa ilo. tenpo ni la,
mi sona e nasin ilo ni: nasin sitelen pu
Mono en sitelen seli kiwen en nasin
Fairfax en nasin nanpa en linja waso
en leko1 lili en sitelen Kotopon en insa
pi supa lape en nasin Unifont CSUR en
sitelen Antowi. ona ale la sitelen pi nasin nanpa li ken kama sitelen pona:

kulupu pi toki pona la, ilo mute li jo e
nasin ilo sitelen ni. taso ilo mute kin li jo
ala. kin la, sina ken ala pana e nasin sin
1

“leko” li ken kiwen pi poka luka

wan li ken selo pi palisa tu tu
2

ni tawa ilo luka lili. pana pi nasin sin li
ken tawa ilo suli taso. tan ni la mi kulupu
o awen alasa e nasin pona tawa sitelen
pona. mi o awen pana e nasin pi alasa ni
tawa nasin UCSUR. alasa li pini la nasin
li kama pona mute li kama awen wawa.
tan ni la nasin Juniko li ken moku e sama
pi nasin UCSUR li ken pana e sitelen

pona tawa ilo ante. sina wile e ni la sina
wan en sina ale li ken pali e seme tawa
sin ni? lon la, nasin ilo nanpa li nasa li
wile e pali tan lawa li pona ala tawa ale.
taso pona la, nasin nanpa li suli ala tawa
pali pi sitelen pona. sina wile e sin ilo la
o awen kepeken sitelen pona. o sitelen
pona mute. sitelen pona li mute la jan
ilo li wile e sitelen pona lon ilo.

lipu sin mute pi
toki pona
tan jan Ke Tami
sina lukin e lipu tenpo la ken la sina
wile lukin e lipu sin pi toki pona. pona
la, jan mute li pana e lipu mute pi toki
pona. taso sina awen lukin la, sina kama
sona e ni: lipu li tan ala jan taso pi toki
pona. lipu li tan toki ante kin. jan pi toki
pona li ante e lipu tawa toki pona. ni li
ken pona. ni li ken pana e lipu mute e
lipu wawa e lipu pi musi mute. taso ni li
ken ala pana e lipu pi nasin pi toki pona
taso. sina wile lukin e lipu pi tan pi toki
pona taso la lipu ni mute o lon a!
tan ni la, jan Lakuse li pana e wile pi utala musi sin. utala ni la alasa pi lipu sin li
lon. lipu sin ni o tan toki pona taso o tan
ala toki ante. lipu ni o lili ala o suli mute
ala. nimi ale ale ale ale ale o lon lipu.
tenpo pi alasa musi ni li kama la lipu sin
mute li kama a. mute lipu li luka luka tu.
suli pi lipu ni li suli lili li suli mute li suli pi
mute wawa. mi lukin e lipu. lukin ale mi
la ona li pona li toki e ijo musi.

sina wile lukin e akesi suwi la o lukin e
lipu pi nimi “akesi li wile lon nena”. lipu
ni la akesi li tawa li wile e ijo tan nena
ma suli. taso ona li ken ala tawa sewi la
ona li wile e pona tan soweli ante. suwi
la, toki ni li kepeken sitelen pona

sina wile sona e toki pi ijo nasa wawa
ike la o lukin e lipu pi nimi “AAA-mute”.
ijo ni li wawa mute li ken nasa e jan li
kama e toki pona taso tan jan. tan ni la
jan li poki e ijo nasa ni.

sina wile lukin e utala pi kulupu tu la o
lukin e lipu suli pi nimi “ale li ale”. kulupu tu li kepeken nasin tu pi toki pona la
ona tu li utala. taso jan pi kulupu ala li
kama wile pini e utala a.

3

sina wile musi la o lukin e lipu pi nimi
“ilo li wile e soweli”. ilo li wile e soweli la
ona li alasa e soweli lon tomo ona. taso
soweli li lon seme? sina a o pana e nasin
pona tawa ilo. sina a o alasa e lipu pona.
lipu pona la ilo li ken tawa.
sina wile sona e nasin pona pi jan pona
e nasin ike pi jan pona la o tawa lipu pi
nimi “jan pi sona mi en jan pona ona”.
jan wan li awen pana e moku tawa jan
pona ona. taso tenpo wan la sijelo ona li
kama jaki la ona li ken ala pana.
sina wile sona e kama pi wawa nasa la
o lukin e lipu pi nimi “jan usawi”. jan lili
li wile sona e wawa nasa li tawa jan pi
sona ni. taso sona ni li nasa mute.
sina wile e toki pi tenpo kama la o
lukin e lipu pi nimi “jan Posepomamuka#52208 o”. jan nasa li sona li sona e
ale li toki lipu tawa jan ante. jan nasa
sona li wile e ijo tan jan ante. jan pi sona
ale li kepeken toki pona nasa.
sina wile e toki pi mun ante la o wile
e lipu pi nimi “kala pi alasa kala”. mun
ante la ijo mute li sama ala ma sina. kasi
en soweli en jan li lon, taso ona li sama
lili lon ijo pi ma sina.
sina wile kute e pilin pi kasi lili e ma pi
kasi suli la o sona e lipu pi nimi “kasi lili
li suli”. kasi lili li kama lon li wile kama
suli sama kasi ante. tenpo li kama, taso
ante li lili.
lipu ante li kepeken sitelen pona. nimi
ona li “lipu pi jan Kosi”. jan Kosi li kama
tawa ma ante li kama kute e jan pi toki
pona li kama sona toki pona li kama

sona sitelen pona li kama sona sitelen
suwi. ona li pilin pona.
lipu pi nimi “lipu pi soweli Lulu” la, soweli Lulu li olin e ale. ona li toki pi pona
pilin tawa soweli ante ale li tawa lon
ma. taso soweli wan li wile ala toki tawa
soweli Lulu. ike la, kasi suli li kama anpa
lon soweli Lulu.
waso li lon lipu pi nimi “lipu tenpo pi
waso lili” li toki e tenpo ona. jan li namako ike e poka ale la ni li ike tawa waso.
jan pi mun ante li kama. jan li pilin sama
waso li wile pali.
kijetesantakalu1 li lon lipu pi nimi “olin
kijetesantakalu”. tenpo open la, ona li
wile ala e kijtesantakalu ante, li wile e
moku taso. taso moku li pini la ona li
wile e kijetesantakalu ante li alasa e kijetesantakalu ante.
lipu pi nimi “ni li nasin” la jan li lon kulupu. kulupu li awen li pali pona. jan pi
kulupu ante li ike tawa ona. taso jan
pali wan li kama toki tawa jan pi kulupu
ante.
sina olin ala olin e nimi “mu”? olin la lipu
pi nimi “waso Mumu li mu ala” o pona
tawa sina. mu mute li li lipu ni. a, taso
mu li pona ala tawa waso Mumu li lon
poka ale pi waso Mumu. waso Mumu li
wile e toki. ni la ona li alasa e ma toki e
ijo toki.
o lukin e lipu ale e ale lipu lon
utala.pona.la . ona ale li pona.
1

"kijetesantakalu" li soweli pona
4

sona
tomo tawa
tan jan Alonola
tomo tawa mute li lon. jan li kepeken
ona tawa ijo mute: tawa jan, tawa ijo,
tawa esun
tenpo pini mute la, jan li pali e sike tawa.
kulupu ante mute la, jan li pali e ona lon
tenpo sama. tenpo kama la, jan li pana
e sike lon poka tomo. ni la, tomo tawa li
lon. taso tenpo pini la, jan anu soweli li
tawa e tomo tawa.

jo e lipu lawa tawa tomo tawa ona. lipu
lawa li toki e ni: jan ni li pali e ijo sin ni,
jan pali li lawa e ni: jan ante li ken ala
ken pali e ijo sin. ken la, jan ante o pana
e mani.
tomo tawa mute pi poki wawa en
tomo tawa mute pi telo wawa li kama
lon. jan Senasi (Jenatzy, 1899) li pali e
tomo tawa. ona li tawa pi wawa mute
(100km/h) kepeken tomo tawa ni.

tenpo kama la, jan li pali e ilo kon. ilo ni
li pana e wawa tan kon telo seli. jan li
kepeken e ilo kon tawa tomo tawa, taso
tomo tawa ni li tawa lon nasin pi linja
kiwen taso, lon nasin ante ala.
tenpo kama la, jan li kepeken e ilo kon
tawa tomo tawa pi nasin linja ala. jan
sona mute li kama sona, li kama pali
e ijo mute sin tawa tomo tawa. suli la,
tenpo sike pini (1828) la, tomo tawa
suli pi tawa jan li tawa kepeken ilo kon
lon nasin ni: tan ma tomo Lonton (London) tawa ma tomo Pa (Bath)
tenpo sike kama (1839) la, jan Anteson
(Robert Anderson) li pali e tomo tawa
sin: ona li kepeken e wawa tan poki
wawa.
tenpo kama la, jan li pali e ilo wawa sin
(1860, Christian Reithmann), e ilo pi
sike tu kepeken ilo kon (1869, Pierre
Michaux en Louis-Guillaume Perreaux), e ijo ante sin mute. suli la, jan
Pen (Carl Benz, 1886) li pali e tomo
tawa pona kepeken ilo pi telo wawa. ilo
li seli e telo wawa li kama e wawa tan
seli. tenpo sama (1886 & 1887) jan Pen
en jan Tanle (Gottlieb Daimler) li kama
5

ma Mewika la, jan Po (Henry Ford) en
jan ante li pali e tomo tawa. ma ale la,
kulupu esun mute li kama lon. ma Mewika la, kulupu esun Kenewa Moto (General Motors) li kama lon (1908). kulupu
li pali e tomo tawa lili, e tomo tawa suli,
e tomo tawa pi mani mute, e tomo tawa
pi mani lili.
jan li kepeken e tomo tawa tawa pali
kili, tawa pali kasi. ma mute la, kulupu
lawa li pali e lawa tawa tomo tawa. sina
o jo e lipu lawa pi tomo tawa. kin la,
lawa sin ni li lon: sina ken ala tawa suli
mute kepeken tomo tawa.
tomo tawa pi poki wawa li kama mute

lili. taso tomo tawa pi telo wawa li kama
mute. ma mute li pali e nasin pona tawa
tomo tawa, li pali kin e nasin pi tomo
tawa taso. tomo tawa li kama wawa, li
kama pona, li kama pakala pi lili taso,
taso pakala la, ona li kepeken e telo
wawa ike. ona li pana e kon ike.

en poki wawa (pi kon ike ala). kulupu
esun mute pi tomo tawa li lon. suli la,
kulupu ni li lon: Volkswagen, Toyota,
Mercedes-Benz, General Motors, Ford,
Honda, Nissan, Hyundai
o tawa pona kepeken tomo tawa!

tenpo ni la, tomo tawa li ken kepeken
telo ante (pi kon ike ala), li ken kepek-

anpa pi telo suli
tan jan Piku
mi jan sona. mi wile sona e nasin tawa
pi ko kiwen lon telo suli. nena li pakala
la ko kiwen li kama anpa lon insa telo
suli. nasin seme la ko kiwen li tawa?
tawa anpa pi ko kiwen li ken ala ken
pakala e ma tomo lon poka telo? mi
wile sona e ni. ni li ike tan ni: ko kiwen
li lon anpa mute li lon insa pi telo suli
a. tan ni la mi ken ala lukin e ko ni. jan
sona ante en mi li lon insa tomo tawa
telo li lon insa telo suli Alansi (Atlantic
Ocean). mi kepeken e ilo kalama tan
ni: mi wile sitelen e
ma anpa telo. ilo li
pana e sitelen pi pona
lukin. sitelen ma li jo
e kule mute: ma sewi
li loje, ma anpa li laso.
kepeken sitelen la mi
ken lukin e sijelo ko pi
kama anpa. ko kiwen
mute li lon! ni li pona.
taso ni li pini ala. mi
wile lukin e ko kiwen.
mi kepeken e ilo pi
pakala kiwen li kama
jo e kiwen tan anpa pi
telo suli. ilo pakala kiwen li linja lukin li suli
mute. mi kama jo e

palisa kiwen. palisa ni li jo e pakala lon
insa kiwen. tawa ma anu tawa anpa ko
li pali e pakala ni? mi lukin e kiwen lon
anpa e sijelo pi ko kama anpa. insa kiwen ni la pakala li lon ala! pini la mi sona
e ni: ko kiwen li kama anpa li pakala e
ona. ni li ike tan ni: pakala tu ken kama.
ken la tenpo kama la sijelo pi ko kiwen
li kama anpa mute. ni li ken pali e monsuta1 telo li ken pakala e ma tomo lon
poka telo. mi sitelen e ni lon lipu sona.
pini la jan li sona e ike pi anpa pi telo
suli.
1

"monsuta" li ike, li pakala e jan

6

soweli Kapipala
tan jan Alonola
kulupu pi ilo sona la, jan ale li toki e ni:
soweli Kapipala li suwi a. sitelen musi
en sitelen tawa musi mute li lon. tan
seme? o lukin e soweli Kapipala lon
poka mi!
nimi sin la, soweli Kapipala li misa suli.
misa li soweli lili, li moku e ijo mute kepeken kiwen uta suli ona. kulupu misa
la, soweli Kapipala li suli a.
soweli Kapipala li jo e kiwen uta suli.
ona li ken moku pona kepeken kiwen
uta ona. sijelo pi soweli Kapipala li sike
mute. sijelo ona li suli mute, li sama jan
lili. taso noka ona li suli ala. nena en oko
en sike kute li sewi muta tan ni: soweli
li ken tawa telo, li ken moku e kon, li ken
lukin lon tenpo sama. len ona li loje jelo,
li kiwen.

telo. taso tenpo pimeja la, ona li tawa
ma kasi, li lape.
soweli Kapipala li lon kulupu mama.
soweli Kapipala li ken jo e kulupu suli
pi mama ala. tenpo telo la, ona li moku
mute, li kama jo e wawa. tenpo seli la,
ona li tawa poka telo. tenpo ni la, moku
lili li lon. namako la, soweli Kapipala li
pona tawa soweli ante mute.
soweli Kapipala li moku e ijo mute. ma
pi jan ala la, ona li moku e kasi linja. ma
kasi jan la, ona li moku e kili. sijelo ona li
nasa: ona li (ken) moku e jaki ona.
soweli Kapipala mute li lon. ona li suwi
ala suwi tawa sina?

soweli Kapipala li lon ma Amelika
seli. soweli Kapipala li lon poka
telo tan ni: telo li pona mute tawa
soweli Kapipala. ma li seli la, ona li
tawa telo. ike li lon la, ona li tawa

tawa pi poki monsi pi ma
Asija nanpa luka tu wan:
ma Palata
tan jan Polo
ma Palata li ma pi musi mute li ma pi
ante mute. ona la jan pi mani mute li
lon. jan mute pi mani ala kin li lon. ona li
jo e tomo epiku1 pi tenpo pini, taso ona
li jo e ma tomo mute pi jan mute mute.
1
7

"epiku" li sama "pona mute"

ma tomo ni la tomo tawa li mute ike.
tan ni la kon li jaki mute. suli la ma
Palata li ma pi nasin sewi mute. nasin
sewi lawa pi ma Palata li tu tu: ona li
nasin sewi Intu li nasin sewi Siki (Sikh)
li nasin sewi Sawin (Jain) li nasin sewi
Puta. nasin sewi ni li jo e ijo sama
mute. pana lukin la ona ale li pilin e ni:
jan li moli, la jan li kama lon sin. ale ni
li sama poki. mi ale li kama lon sin lon

ma
tenpo mute lon ma ni. ona li ike. mi ale
o pali wawa tawa ni: mi ale o weka tan
sike pi lon sin ni (samsara). jan li kama jo
e suno insa, la ona li pini lon sin li kama
wan lon ale ni. ni li nasin sewi majuna2
pi ma Palata, taso jan mute pi nasin
sewi Isilan kin li lon.
mi tawa ma Palata lon tenpo tu wan.
tenpo nanpa wan la mi tawa ma tomo
Potakaja (Bodhgaya). ma tomo lili ni li
lon ma Palata pi nasin lete. ona li ma
pi suno insa pi jan Puta, taso lon tenpo
pi jan Puta la nimi pi ma ni li Uluwela
(Uruvela). tawa mi la ma tomo ni li epiku a. tomo mute pi nasin sewi Puta tan
ma mute pi nasin sewi Puta li lon. taso
tomo suli nanpa wan li tomo pi nasin
sewi Puta Makaposi (Mahabodhi). lon
poka pi tomo ni la kasi suli sewi Posi
(Bodhi) li lon. tenpo pini pi suli mute
mute la lon anpa pi kasi suli ni la jan Sitata li kama jan Puta. ona li tawa noka
lon tenpo mute lon ma Palata pi nasin
lete. ona li pali e pali mute pi nasin sewi.
tenpo suno wan la ona li pini lon ma
Potakaja li anpa monsi lon anpa pi kasi
suli Posi. ona li weka e toki insa li alasa
insa ona lon tenpo suli, la ona li kama jo
e suno insa. tenpo kama la ona li kama
ala lon sin.
mi awen lon tenpo esun wan lon ma
tomo Potakaja. mi lukin e ijo mute pi nasin sewi Puta. mi pali e pali weka pi toki
insa lon anpa pi kasi suli Posi. mi tawa
noka mute lon insa pi ma tomo. mi sike
noka mute e tomo Makaposi. mi tawa
noka mute kin pi weka pi ma tomo. mi
moku e moku pona pi ma Palata. ale li
pona tawa mi, mi pilin pona mute a!

2

"majuna" li sama "sin ala"

tenpo nanpa tu la mi tawa ma tomo
Walanasi (Varanasi). ma tomo ni li majuna, li pona mute li ma pi sewi mute lon
ma Palata. ona li lon poka pi nasin telo
Kansi (Ganges), nasin telo pi suli nanpa
wan pi ma Palata. lon insa pi nasin telo
ni la jan li telo e sama tan ni: telo ni li
sewi. jan moli li kama seli lon poka pi
nasin telo ni. kama la jan li pana e ko seli
ona lon nasin telo ni.

weka ala pi ma tomo Walanasi la ma
tomo lili lili Sana (Sarnath) li lon. mi
tawa ma tomo ni kin, mi awen lon ma
tomo ni lon tenpo suno tu. ma tomo
Sana li suli tan ni: jan Puta li open pana
e sona pi nasin sewi sin ona lon ma ni.
lon ni la jan ken lukin e nena suli pi nasin sewi Puta Tame (Dhamek Stupa).
kama la mi tawa ma tomo lili lili Kusinala (Kushinagar) kepeken tomo tawa
esun. ona li weka mute tan ma tomo
Walanasi. mi open e tawa lon tenpo pi
open suno, mi pini e tawa lon tenpo pimeja. ma tomo Kusinala li suli tan ni: jan
Puta li moli lon ni. ma tomo Kusinala la
mi lape lon tenpo pimeja wan taso lon
8

tomo pi nasin sewi Puta pi ma Sonko.
tenpo pi open suno kama la mi tawa
tomo pi nasin sewi Puta Makapaliniwana (Mahaparinirvana). lon ni la jan Puta
li moli lon anpa pi kasi suli Sali (Sal) li
tawa ma sewi Nipana (Nibbana/Nirvana).

pilin

tenpo nanpa tu wan la mi tawa ma
tomo Kawitelapa (Hyderabad). mi tawa
tomo sona suli pi ma tomo ni tawa toki
kulupu sona. ma tomo ni li jo e kon pi
nasin sewi Isilan. lon la ma tomo ni la
jan mute pi nasin sewi Isilan en tomo
mute pi nasin sewi Isilan li lon.
mi lukin e ijo pi nanpa lili mute lon ma
Palata, taso ale li pona mute tawa mi.
mi ken, la mi wile tawa sin a!

tenpo sin la, mi lukin e
sitelen tawa "utala mun"
(Star Wars)
tan jan Alonola
utala mun li kulupu pi sitelen tawa.
suli la, kulupu tu wan pi sitelen tawa tu
wan li lon. tenpo open la, jan Sose Luka
(George Lucas) li pali e kulupu sitelen
tawa pi nanpa tu (nanpa wan ala!). tenpo kama la, ona li pali e kulupu sitelen
tawa pi nanpa wan. pini la, kulupu sitelen tawa pi nanpa tu wan li kama lon.
taso, sitelen tawa suli ante en sitelen
tawa lili ante li lon kin.
utala mun la, jan pona en jan ike li lon.
jan pona la, jan pi wawa mute li lon.
nimi ona li jan Jesi (Jedi). jan ike la, jan
pi wawa mute li lon kin. nimi ona li jan
Si (Sith). sitelen tawa ale la, jan pona en
jan ike li utala. utala ala la, ijo ante li lon:
olin en ilo sin en jan pi ma ante en soweli (suwi) pi ma ante li lon.

mute pi tenpo pini li lon.
luka ante la, mi pilin ike tan ni: sitelen
li ike. jan mute li nasa, li pali e ijo nasa.
mi sona ala e ni: mi pilin pona taso tan
tenpo pini anu seme?

tenpo pini lili la, mi lukin sin e sitelen
tawa utala mun. pilin mi li wan ala.
luka wan la, mi pilin pona tan ni: utala
mun li jo e nasin pona. jan pona en jan
ike li pona. jan li jan sona. pilin pona

mi pilin e ni: pilin ala pi tenpo pini la,
utala mun li kulupu pona pi sitelen taso.
taso ona li kulupu pi pona mute ala pi
sitelen tawa. ni la, mi toki tawa sina:
utala mun li pona ala pona tawa sina?

9

moku
o pali e mulapisu1!
tan kije Enki
toki! sina wile ala wile moku e mulapisu? toki Italija la, ona li “Pizza”. mi kin li
wile! o open.
nanpa wan la, sina wile pali e pan.
o kama jo e ko pan walo, e namako
walo, e poki telo tu, e sike mama
waso wan, e telo pi kili laso, e soko2
tawa pan.

o awen e tenpo Ola (hour) wan.
tenpo li pini la, o lipu e sike ni. o pana
e ko pi kili loje. sina ken pana e kili anu
soweli anu moku ante a. sina pini pana
e moku lili la o seli e ona. ijo lili li lon ona
la sina wile ala awen e tenpo mute. taso,
mute li lon ona la, sina wile awen a!

o wan e ale. ni li wile ala weka tan
luka sina la, o awen pana e ko pan
walo. ale li pona la, o pana e ko ni
tawa poki. o pana e len lon sewi ona.

1 "mulapisu" li pan lipu loje pi ma Italija
2 "soko" li kasi ala, li soweli ala, li ante

pan suwi pi kasi kule
tan jan Alonola
pan suwi pi kasi kule li jo e kili lili pi kasi
kule. kili lili ni li moku pona. tenpo pini
la, tenpo mute la, mama mama mi li pali
e pan suwi ni. o pali e ona lon poka mi!
ijo tawa selo pi pan suwi:
ko pi telo mama 150g
insa jelo wan pi sike waso
ko pan 250g
ko suwi 150g
selo lili pi kili jelo

ijo tawa insa pi pan suwi:
telo mama 750ml
ko tawa pali pan (poki tu)
kili lili tan kasi kule 200g
ko suwi 60g
insa walo wan pi sike waso
selo pi pan suwi la, o pana e selo lili pi
kili jelo, e ko pan, e ko suwi tawa poki. o
wan e ona. o seli e ko pi telo mama. ko pi
telo mama li telo la, ale li pona. o pana
e telo tan ko pi telo mama, e insa jelo
pi sike waso tawa poki. o wan e ona ale
kepeken luka sina. sina pini la, o tu e ko.

10

o kepeken e ko wan tawa anpa pi pan
suwi. sina o pana e ona lon anpa pi poki
seli. o pana e ko anpa, e ko ante tawa
ma lete.
insa pi pan suwi la, o pana e ko tawa pali
ko, e telo mama lili tawa poki. o wan e
ona tu. o wan e telo mama ante, e ko
suwi. o seli e ona tu. telo mama li seli la,
o weka e ona tan ma seli, o pana e telo
ante, e kili lili tan kasi kule. o wan e ona

ale. kin la, o seli e ijo ale ni. o ko e insa
walo pi sike walo lon poki ante. ona li ko
la, o pana kin.
o kama jo e ko anpa tan ma lete. o pana
e ko (tawa insa pi pana suwi) lon sewi
ko anpa. o pana e ko ante la lon sewi pi
ona ale.
o pana e ko pini tawa ilo seli lon tenpo
suli (1h, 175°C).
o moku pona!

toki
waso en soweli
tan jan Alonola
waso li lon tomo soweli. soweli li pali
e moku pona. taso soweli li kepeken e
supa moku ike tawa waso. supa moku
li lipu. waso li ken ala moku tan supa
moku ni. ni la, soweli li moku e moku
ale. waso li moku e moku ala. waso li
pilin ike tan ni, taso ona li toki ike ala.
waso li wile e ni: soweli li sona e ni:
soweli li ike. waso li toki e ni: “soweli
o kama tomo mi. mi wile pana e moku
tawa sina”. soweli li sona e nasin waso.
ona li wile ala kama. taso waso li toki
mute la, soweli li kama tomo waso.
11

soweli li lon tomo waso. waso li pali
e moku pona. taso waso li kepeken e
supa moku ike tawa soweli. supa moku
li linja. waso li ken moku e moku kepeken uta linja ona. taso soweli li jo ala e
uta linja, li ken moku ala e moku. ni la,
waso li moku e moku ale. soweli li ken
lukin taso e moku. pini la, soweli li tawa,
li toki: “waso o, sina pona. mi sona e ni
tan sina: mi pali e ijo ike. mi o ante e nasin mi.”
o sona e ni:
sina wile e ni: jan ante li pona tawa sina
la, o pona tawa jan ante.

ma Masuno
tan jan Na
toki! ma Masuno li ma seli kon suwi!
jan Masuno li kepeken taso e toki pona.
nasin sewi pi ma Masuno e ni: sewi
olin li mama Osusasi. mama Osusasi li
sike mama pi kiwen lon ma seli kon. jan
Masuno mute li lon insa mama Osusasi. jan Masuno ante li lon e ma tomo
Omosuno e ma tomo Ponso e ma Lojema. ma Masuno li suli!
ma tomo Omosuno li tomo mute lon

ma Masuno. jan Omosuno li mani mute
li lon e tomo insa nena.
ma Ponso li telo li lete. jan Ponso li alasa
kala li lon e tomo ko.
ma Lojema li telo ala mute li nena suli.
jan Lojema li kiwen sama li wawa mute!
taso, jan Lojema li lon nanpa lili.
lon poka ma Masuno la ma Sanuso. jan
Sanuso li toki pona ala li pali mute. taso,
jan Sanuso en jan Masuno li lon pona.
ma Masuno li lon ala. ona li lon taso e
insa lawa mi.

12

musi
seme li mi?
tan jan Alonola

kijetesantakalu o!
tan jan Ke Tami

mi olin e telo a,
mi moku e ona kin,
mi jo e selo a,
ona li pona lukin
mi jo ala e noka,
e linja, e luka,
taso mi ken tawa,
mi seli ala
o moku e mi pona!
seme li mi?

alasa nimi: ma Amelika
tan jan Sonatan
o alasa e nimi ma
Amelika! ona li lon
nasin supa sama nimi
“Alensina ”li lon nasin
sinpin sama “Awisi”.
nimi ma ni li lon poki
nimi:
Alensina / Awisi
Ekato / Kalalinuna
Kanata / Katemala
Kenata / Kosalika
Kupa
/
Mesiko
Mewika / Ontula
Palakawi / Panama
Papeto
/
Pasila
Pawama
/
Pelu
Pemuta / Penesuwela
Sameka
/
Sile
Sinita / Tominika
Ulukawi
