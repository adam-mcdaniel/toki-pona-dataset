lipu tenpo

nanpa pipi

o kama pona
lon lipu tenpo!
pipi li pona ala
pona tawa sina?
tenpo pini la mi
monsuta tan pipi.
taso pipi pi lipu
ni li ken musi
pona e sina!
kin la sina ken
lukin e lipu pi
sitelen pona lon
ni. mi sona e ni:
sina mute li wile
e lipu mute pi
sitelen pona a a a.
ni la o lukin pona
e lipu tenpo o musi!

jo
2

tenpo
tenpo Wapukina

3

tenpo suno pali

4

toki pona
nasin nimi sin pi sitelen pona

6

sona
pipi waso pi lili nanpa wan
pipi li soweli tomo (pona) anu seme?

7

pipi poki

8

ma
tawa pi poki monsi pi ma Asija
nanpa luka wan: ma Tawi en
ma Laso (Laos)

-jan Sonatan

9

toki
toki musi pi pana waleja

11

pipi lili li tawa mute

musi
musi pi pipi linja

13

seme li mi?
kijetesantakalu o
pipi mama - luka monsuta

14

1

jan pali

tenpo
tenpo Wapukina
tan jan Alonola
tenpo Wapukina li tenpo pi jan sewi
Wapuka (Walburga). ona li jan sewi tan
nasin sewi Kolisu. nasin sewi Kolisu la,
jan sewi Wapuka li utala e jaki, e ike, e
monsuta1. kin la, ona li utala e meli pi
wawa nasa. ni la, tenpo Wapukina la, mi
mute li utala e monsuta, e wawa nasa
ike.
tenpo Wapukina li tenpo pona lon ma
Kemani mute lon ma ante kin. suli la,
ona li lon ma Tosi, lon ma Seki, lon ma
Sumi, lon ma Netelan, lon ma Sensa.
tenpo pi nasin sewi Kolisu ala la, jan li
jo e tenpo sama pi tenpo Wapukina lon
tenpo suno sama. ona li wile weka e ike.
taso, sona pi tenpo pi nasin sewi Kolisu
ala li lili.
ma Tosi la, jan li tawa musi mute lon
tenpo Wapukina. kin la, ona li pali e
seli suli. nimi ona li “seli pi tenpo mun
nanpa luka” (Maifeuer). mute la, meli pi

1 "monsuta" li ike, li wile pakala e sina

wawa nasa tan kiwen kasi li lon sewi
seli. jan li wile weka e wawa ike nasa, li
seli e meli pi wawa nasa tan kiwen kasi.
seli li pini la, jan olin li ken tawa sewi pi
seli pini lon poka pi jan olin ante.
ma pi mute lili la, jan lili li pali e ijo nasa
sama tenpo Elowin (Halloween). ma
ante la, jan li kalama musi lon tenpo pimeja pi tenpo suno Wapukina.
ma mute la, jan li pali e kasi pi tenpo
mun nanpa luka (Maibaum). jan li pana
e kule tawa kasi suli ni. ma Sensa en ma
poka la, ona li pali e kasi suli kule kin.
taso, ona li pali ni lon tenpo Misoma
(Midsommar). jan li pana e kasi suli kule
lon insa pi ma tomo.
kin la, kasi lili kule li lon. kasi ni li kasi
olin (Liebesmaien). jan li olin e jan ante
la, ona li kama jo e kasi olin. ona li pana
e kasi olin lon
sinpin tomo pi
jan olin ona.
mute la, mije
taso li pana e
kasi olin. taso,
tenpo sike pi
mute lili la, meli
li pana e kasi
olin. taso, tenpo
ni la, meli en mije
en tonsi2 li ken
pana e kasi olin.
jan pi olin sina li
olin e sina la, ona
li pana e ijo pona
tawa sina.

2

"tonsi" li meli ala,
li mije ala, li ante
2

tenpo suno pali
tan jan Alonola
tenpo suno pali li lon tenpo suno nanpa
wan pi tenpo mun nanpa luka. ona li lon
ma mute. tenpo suno ni la, jan li tawa
utala li wile e lawa pali pona sin.

jan mute a tan ni: jan pali li tawa utala.
kulupu lawa esun li wile e jan pali sin
mute, taso ona li kama ala jo e jan pali
sin mute.

tenpo pini mute (1856) la, ma Oselija la,
jan pali li tawa utala tan ni: ona li wile
pali lon tenpo suli luka tu wan taso. ma
Oselija la, tenpo kama la, ona li pali kin
e tawa utala.

tenpo suno kama la, jan pi nasin lawa
en jan pali pi tawa utala li utala. utala ni
la, jan pali tu li moli. tenpo suno kama
la, utala li kama suli. ilo pi wawa suli li
pakala. ilo ni li moli e jan wan pi nasin
lawa. jan ante mute li moli lon utala suli
kama. tenpo sike kama la, tenpo suno
nanpa wan pi tenpo mun nanpa luka li
tenpo suli kulupu pi jan pali.

tenpo sike mute li pini. taso tenpo mute
pini kin (1886) la, ma Mewika la, jan pali
li tawa utala kin. ona li pini pali tan ni:
ona kin li wile pali lon tenpo suli luka
tu wan taso. tawa utala suli ni li open
lon ma tomo Sikako (Chicago). taso, jan
li tawa utala lon ma tomo mute pi ma
Mewika.

ma Mewika en ma Oselija ala la, tawa
utala suli li lon tenpo pini. tenpo pini
mute (1920) la, ma Nijon la, tawa utala
suli li lon tan ni: jan li wile pali lon tenpo
suli luka tu wan taso. ni li lon ma tomo
Tokijo. tenpo kama la, tawa utala sin li
lon. taso, tenpo ni la, jan li tawa utala
taso ala lon tenpo suno pali.

tomo pali esun wan lon ma tomo Sikako la, kulupu lawa esun li pini e pali pi

ma Tosi la, tenpo pini la, tenpo suno pali
li lon, li lon ala. tenpo ni la, ona li lon kin.
ma mute la, tawa utala li jo e utala ala.
taso, tenpo pi mute lili ala la, tawa utala
li kama utala.
ma mute la, jan li tawa utala
lon tenpo suno pali. kin la, tenpo suno pali li tenpo suno pi
pali ala. ma ante la, jan li toki
suli, li pali e ijo kulupu ante.

3

nasin nimi sin pi
sitelen pona
tan jan Ke Tami
sitelen pona li sitelen pona pi toki pona
· nimi wan pi toki pona li kepeken sitelen pona wan · taso nimi ijo la sina pana
e sitelen pona mute · mi pana e nimi mi
la mi sitelen e ni ·

a ni li pona li pana e nimi mi kepeken
nasin ni · poki nimi la kalama open lili
wan taso li tan nimi wan · sina toki e kalama open lili wan lon nimi ale tan poki
pi nimi mi la sina sona toki e nimi mi · ni
li nasin pu ·
taso ni li wile e pali mute lon pali sitelen
e suli mute lon lipu e wawa tan sona pi
nimi ale · sina ken kama pilin e ni · nasin
sitelen nimi ni li suli la ona li suli ike anu
seme · ni la alasa pi nasin ante li open
· alasa li tan wile ante mute lon kulupu
pi toki pona · lon toki ni la mi wile pana
e nasin mute · taso o sona · nasin ni ale
ala li pona · nasin pini la · a · nasin pini li
ken pona ·
nasin wan li nasin mi · mi wan e sitelen
pona tu lon insa pi poki nimi · ni li lili e
poki nimi li pona tawa mi · kin la ni li
ante lili e kon sitelen · sona la jan li ken
kepeken sitelen pona mute tan kalama
sama · kalama K li ken sitelen kala li ken
sitelen ken li ken sitelen kiwen li ken
sitelen ante kin · sina kepeken sitelen pi
wile sina la ni li ken pana e kon pi wile
sina · a taso sina wan e sitelen tu la kon
li ken kama wan lon lukin kin ·

lipu musi la nimi pi soweli Kawa li kama
tan toki Inli li kama tan kili pi loje jelo
lon anpa ma · kin la ona li soweli pi
jan Pepa li awen lon poka pi jan Pepa ·
sitelen ona li tan sitelen kili li tan sitel-

toki pona
en anpa li tan sitelen wile li tan sitelen
awen · sina lukin e sitelen pi wan ala
la kili en anpa en wile en awen li pana
e kon lili · taso kili anpa en wile awen li
suli e sona pi kon nimi · ni li nasin mi la ni
li musi tawa mi · taso ni li pona ala pona
tawa ale · a ike la ni li namako mute li
jo e linja lili mute lon poka sama li ken
nasa e lukin · ni la nasin ni li pona ala
tawa ale pi toki pona ·
nasin ante li tan jan ante · ona li nasin tu
a · ona li ken ante lili lon jan ante la mi
pana e nasin ken taso ·
nasin nanpa wan li tawa ni · nimi ijo li
sama kalama pi nimi mute lon toki pona
· ni la nimi Alasin li kepeken sitelen
pona ni · ala en sin · kalama ale pi nimi
ni ale li pana e kalama pi nimi ijo ·

nasin nanpa tu li tawa nimi ante ale
· ona la kalama open pi sitelen pona
mute li pana e kalama nimi · taso kalama open li sama ala nasin pu · kalama
open li kalama open suli li ken sama
kalama pi sitelen Lasina tu wan li ken
sama kalama pi sitelen Lasina tu li ken
sama kalama pi sitelen Lasina wan ·
nimi “pan” li nimi pi kalama open suli
wan taso · nimi “kalama” li nimi pi kalama open suli tu wan · nimi “sinpin” li
nimi pi kalama open suli tu · ni la nimi pi
kasi Pankasin li kepeken nimi ni · pan en
kalama en sinpin ·

a taso nasin ni li pona ala pona · pilin mi
la nasa mute li ken tan nasin ni · nasin
nanpa wan la nimi Alasin li kepeken
nimi “ala” li kepeken nimi “sin” · taso
sina lukin e sitelen pona ni kepeken
4

nasin tu la ni li kama nimi Asin · jan li
pana e ante lili tawa nasin ni li pona lili
e nasin tan ni · suli la kalama open suli
ale li lon ala nimi pi toki pona · kalama
Ju en kalama Pe li lon ala open nimi lon
toki pona · ni la sitelen pona tu li ken
kama wan tawa kalama ni · a taso ni ale
li nasa tawa mi · ante lili li tawa nasin ni
tu li pona lili e nasin ni tu · taso mi ken
ala sona e sitelen ni lon lukin · nimi As li
seme · kasi Pks li seme · pona la jan ante
kin li pana e nasin sin ·
ni li nasin sin · ona li pona tawa lukin mi
· taso ona li sin mute · o lukin · nasin sin
ni li kepeken nasin kalama sama nasin
kalama pi toki Nipon · nasin ni li kulupu
e kalama insa lon nimi kepeken nasin ni
· nimi “kepeken” la kalama insa tu tu li
lon li kalama Ke li kalama Pe li kalama
Ke li kalama N · a ken la nasin kulupu
kalama ni li nasa tawa sina · o lukin kin ·
nasin ni la kulupu kalama li ken kalama
wan li ken kalama tu · ona li kalama wan
taso la ona li kalama wan lon kulupu ni ·
A · E · I · O · U · N · kulupu pi kalama wan
taso li ken kalama N tan seme a · kute
la kalama N li lon pini pi kulupu kalama
ante la kalama N li suli lon tenpo sama
kulupu kalama ante · ni li sama lon toki
Nipon li sama nasin Mola (モーラ) ·

jan Pumiku pi kulupu kasi li mama pi
nasin ni lon sitelen pona · sina wile
kepeken nasin ni la o kepeken kulupu
kalama ale pi nasin ni tan nimi wan lon
wile sina · o pana e sike lili tawa nanpa
pi kulupu kalama · nimi Ke la sina ken
pana e sitelen “kepeken” e sike lili wan
· taso sina wile la sina ken awen pana e
sitelen “kiwen” e sitelen “en” sama nasin pu ·
nimi Kepe la
sina ken pana
e sitelen
5

“kepeken” e
sike lili
tu · taso
sina wile la sina ken awen pana e sitelen
“kiwen” e sitelen “en” e sitelen “pona” e
sitelen “en” sama nasin pu ·
nimi Kepeke la
sina ken
pana e
sitelen “kepeken” e sike tu wan · taso
sina wile la sina ken awen pana e sitelen
“kiwen” e sitelen “en” e sitelen “pona”
e sitelen “en” e sitelen “ken” e sitelen
“esun” sama nasin pu ·
nimi Kepeken la sina ken pana e nimi
“kepeken” e sike lili tu tu · o sona e ni ·
kalama N pini kin li wile e sike lili lon nasin ni la sike lili tu tu li lon · ante la sina
ken pana e nimi “kepeken” e sike lili tu ·
sike lili wan li lon sewi pi sike lili anpa ·
taso sina ken awen pana e sitelen mute
sama nasin pu ·

ni la nimi Kijetesantakaluweka li ken
kama lili a · nasin pu la ona li suli wawa ·

taso nasin nimi sin ni li pona ala pona ·
sina o kepeken ala kepeken nasin ni · a
ona li pona tawa lukin mi · a taso sona
la nasin ni li sin mute li tan tenpo mun
nanpa tu lon tenpo sike ni · ken la nasin
ni li nasa tawa wile ante · sina sona e ni
lon nasin sina pi sitelen pona la nasin ni
li ken pona tawa nimi sina li ken pona
tawa nimi lon musi sina lon lipu sina li
ken pona ala tawa ijo ante · o musi ·

pipi waso pi lili
nanpa wan
tan jan Ke Tami
mi pilin e ni: soweli li lili la, ona li suwi.
sona sina la, pipi waso mute li lon, li ken
tawa lon kon, li suli lili anu lili anu lili
mute, li ken kule mute, li ken kule ma, li
ken kule ante. pipi li ken lili mute la, sina
wile ala wile sona e lili nanpa wan lon
pipi ale? sina wile la, o lukin e ni - a, taso
ken la, sina ken ala lukin tan lili wawa
a. lukin sina li wawa mute la, sina ken.
lukin sina li wawa pi mute ala la, lukin
li ken ala lon pipi ni. linja pi lawa sina li
lon poka pi pipi ni la, pipi li ken weka tan
lukin lon anpa pi linja sina.
pipi waso pi lili nanpa wan li ken len e
sijelo ona tan linja sina. ona li tawa lon

sona
kon, taso ona li lili la, ona li pilin ala e
kon sama sina. ona li pilin e kon sama
telo anu ko. ona li tawa lon kon la, tawa
ni li sama tawa lon telo. ni li tan lili ona.
sina lili sama ona la, kon li kama sama
ko tawa pilin sina. ni la, luka ona pi tawa
waso li sama ala luka pi tawa waso lon
pipi ante mute, li sama palisa pi linja suli
mute.
taso pipi waso ni li lili ala lili nanpa wan?
a ni li ken. sona jan la, ni li pipi waso pi
lili nanpa wan. taso jan sona li sona ala
e lili ken lon pipi la, pipi ante li ken lili
mute lon suli pi pipi ni. pipi ante li lon
sona jan, li lili mute lon lili pi pipi waso,
taso ona li ken ala tawa lon kon.

pipi li soweli tomo
(pona) anu seme?

nasin seme la, sina kama jo e pipi kulupu?

tan jan Alonola

open la, o pilin e ni: sina jo e tenpo mute
anu seme? sina jo e tenpo mute la, o
open. sina o kama jo e poki lili tawa pipi
mama, e len, e ilo tawa ijo lili. nanpa
wan la, o pana e telo lili tawa poki. nanpa tu la, o pana e len. sina pini la, poki
sina li sama ni tawa lukin:

tenpo ni la, jan mute li jo e soweli tomo.
taso, soweli tomo nasa mute li lon. mi
la, soweli tomo mi li pipi… mute. mi jo e
pipi lili pi kulupu suli, taso kulupu ona li
lili lon tenpo ni.
jan mute li ken ala jo e soweli tomo suli.
taso, ona li wile jo e soweli tomo. ni la,
ona li kama jo e soweli tomo lili. sina
ken ala luka e pipi, taso sina ken lukin
e ona. pipi kulupu li pona mute tawa jan
mute tan ni: ona li jo e kulupu. kulupu
ni li pona li suli. jan mute li toki e ni: kulupu pi pipi kulupu li sama kulupu jan!
mi la, pipi kulupu li soweli tomo pona
tawa jan pi tomo lili. taso, sina wile jo e
ona la, sina o jo e tenpo mute tawa ona!
pipi li lili, taso pipi li pali mute tawa sina.

6

tenpo ni la, mi mute o alasa e pipi
mama. tenpo wan pi tenpo sike la,
pipi mama li tawa. tenpo ni la, alasa
li open. o kama sona e tenpo ni tawa
ma ni! tenpo tawa pi pipi mama la,
sina tawa kepeken poki lili sina. sina
o lukin, o alasa e pipi mama. pipi
mama li jo ala e luka ona pi tawa kon
la, ona li ken jo e pipi lili. sina lukin e
pipi mama ni la, o alasa e ona, o pana
e ona tawa poki sina.
awen
sina jo e pipi mama wan lon poki
sina la, sina o awen. o awen. o awen
lon tenpo mute. sina o pana e poki
tawa ma pi suno ala. sina o pana ala

e moku tawa ona. sina o awen taso.
tenpo kama la, pipi mama li pana e
pipi lili. pipi lili li lon la, o awen lon
tenpo esun tu. tenpo ni li pini la, sina
ken pana e moku tawa ona. sina ken
pana e pipi (moli) lili anu ko suwi
tawa ona. o pana ala e moku mute
tawa ona tan ni: ona li moku ala e
moku ale la, moku li jaki.
kulupu li kama suli
kulupu sina pi pipi kulupu li kama
suli la, sina o pana e ona tawa poki
suli. poki ni la, sina ken pana e ijo
mute, o musi! sina wile ala e ni: pipi
li ken weka tan poki ona. ni la, sina
ken pana e ko anu telo lon selo poki.
sina wile ala e pipi la, ni li pona kin.
sina ken pana e ona tawa ma kasi.
ma ni la, ona li ken pali e tomo sin a.

pipi poki
tan jan Alonola
toki sona la, pipi poki li pipi Kalopota
(Gastropoda). nimi ni li kama tan toki
Elena. toki Elena la, nimi Kalopota li jo
e kon ni: “pipi pi noka wan sinpin”. pipi
poki li pipi ko. pipi ko ante mute li lon.
taso, pipi kulupu en pipi kule en pipi
ante mute li pipi ko ala.
kulupu pipi Kalopota li suli. pipi poki pi
kulupu ni li lon telo lon ma. pipi poki li
ken ni: ona li suli, li lili. pipi poki li jo e
noka. open noka la, lawa pi pipi poki li
lon. monsi noka la, poki li lon. insa poki
la, ijo mute li lon. kiwen selo poki li ijo
Kasijunkapona (CaCO3).
pipi poki mute la, pini
poki li lon. pini poki li
pona tan ni: pipi telo la,
7

telo li lon ala la, pipi li ken pini e poki, li
awen e telo lon poki. pipi ma la, tenpo
lete li lon la, pipi li ken pini e poki, li lape
suli.
pipi mute li jo e luka linja tu lon lawa
ona. kin la, ona li jo e oko tu lon linja tu

ante. pipi suli en pipi ma li pana e telo
ko. telo ko ni la, ona li tawa kepeken
noka ona.
pipi poki li ken moku e kasi, e pipi. uta
pipi la, luka uta li lon. luka uta ni li jo e
kiwen lili. toki sona la, luka uta ni li jo
e nimi Latula (Radula). pipi telo pi mute
lili li alasa e pipi ante. ona li jo e kiwen

uta nasa. kiwen uta ni li pana e telo ike.
telo ni li pakala e pipi ante.
pipi poki ma li meli taso ala, li mije taso
ala. ona li meli, li mije! pipi poki li pana e
sike pi pipi lili lon ma.

ma

tawa pi poki monsi
pi ma Asija
nanpa luka wan: ma Tawi
en ma Laso (Laos)
tan jan Polo
lipu ni la mi toki lon ma tu tan ni: ma
Tawi en ma Laso li sama mute. ante suli
li tu taso. nanpa wan la ma Tawi li suli.
ma Laso li lili. nanpa tu la tenpo pini la
ma ala li jo e ma Tawi. taso tenpo pini la
ma Kanse li lawa e ma Laso.

ma Tawi en ma Laso li ma musi li ma
pona. ma Tawi la kulupu lili pi nasin
sewi Isilan li lon nasin seli, taso jan ante
pi ma Tawi li jan pi nasin sewi Puta. jan
mute pi ma Laso kin li kepeken nasin
sewi Puta. lon nasin ale la jan pi ma Tawi
en jan pi ma Laso li suwi li pona. kin la
ma tu ni li jo e toki pi sama mute. toki
Tawi la ona li jo e kalama suwi li pona
kute mute tawa mi. taso ona li ike mute
pi kama sona a! nimi pi toki Tawi li ken
jo e kalama luka a (toki Sonko li jo e kalama tu tu)! jan li kalama ike, la jan ante
li ken ala sona! nasin sitelen kin pi toki
Tawi li pona lukin, taso ona li ike mute
tawa sitelen tawa lukin.
8

mi la ijo tu li pona nanpa wan lon ma
Tawi lon ma Laso. ijo pona nanpa wan li
tomo pi nasin sewi Puta li kiwen jan suli
pi jan Puta. ona li pona lukin li jo e kon
sewi wawa tawa mi. pana lukin la ma
tomo Panko (ma tomo lawa pi ma Tawi)
li jo e tomo Puta pi Kiwen Laso Jelo
(the Temple of the Emerald Buddha) e
jan Puta pi supa lape pi suli mute (Wat
Pho). ma tomo Ajutaja en ma tomo Sukotawi la tomo pi nasin sewi Puta en
nena suli pi nasin sewi Puta li mute. ona
li majuna1 li pona lukin mute. ma tomo
Sanawi (Chiangmai) kin li jo e tomo
mute pi nasin sewi Puta pi tenpo pini.
ijo pona nanpa tu li laso jelo. ma Laso
li jo e nena suli e ma kasi suli pona. ma
Tawi li jo e ma mute pi insa telo suli e ma
pi kasi suli. ma pi insa telo ni li jo e poka
telo pi pona mute. ma Tawi la laso jelo
en ma pi insa telo suli li lon nasin seli.
ma tomo pi tenpo pini li lon ma meso2
lon nasin lete (ma pi kasi suli li lon nasin
lete kin).

1
2

"majuna": sin ala a
"meso": suli ala en lili ala

toki
toki musi pi pana waleja1
tan jan Jonatan

toki! mi pali e toki musi sin kepeken
nasin ni: mi kama jo e nimi tu wan pi
ijo ni: nimi nanpa tu li sama pini pi
nimi nanpa wan li sama open pi nimi
nanpa tu wan. o lukin e ni: ...X X X...
9

ma tomo lawa pi ma Tawi en ma tomo
lawa pi ma Laso li ante mute. lon la ona
tu li jo e telo tawa suli e tomo musi pi
tenpo pini, taso ma tomo Panko li suli
mute li jo e kon jaki. ma tomo Wensijan (Ventiane) li suli ala li lape lili. kin
la kipisi3 insa pi ma tomo Panko li jo e
tomo suli sin mute.
ma Tawi la tawa mi la ma tomo pi pona
nanpa wan li ma tomo Ajutaja. tenpo
pini la ona li ma tomo lawa pi ma Tawi.
ma tomo Nonkawi (Nong Khai) kin li
pona tawa mi. ona li lon nasin lete pi
nasin pi kama suno. ona li lon poka pi
telo tawa Mekon. poka telo ante li lon
ma Laso. lon la tan ma tomo ni la ma
tomo lawa pi ma Laso li weka ala. telo
tawa Mekon li suli mute. ona li kama
tan nena suli Imalaja li tawa insa pi telo
suli Sonko pi nasin seli lon ma Wije.
ma Laso la ma tomo pona pi nanpa wan
li ma tomo Luwan Papan (Luang Prabang). ona li lon insa pi telo tawa tu. ma
kasi pona li sike e ona. kin la ona li jo e
tomo pi pona lukin pi tenpo pini. ni li
tomo pi nasin sewi Puta li tomo pi nasin Kanse. ma Laso la nasin Kanse li lon
moku kin. pana lukin la jan pi ma Laso li
moku e pan Kanse mute e telo seli pimeja pi nasin Kanse.
3

"kipisi": ijo lili li tan ijo suli

nimi tu wan ni li nimi lawa pi toki
musi. taso tenpo ale la nimi lawa li
jo ala e waleja1. tan ni la mi pali e
toki musi pi pana waleja tawa nimi
lawa ni.
1

"waleja" li ijo toki.

pipi pi pilin
pipi li lon. pipi ni li jo e selo loje wawa
e ijo lili pimeja, li sijelo lili, li tawa lon
ma. taso ijo kama li lon ona kin: pilin.
ni li lon ala lawa jan lon tenpo mute.
tenpo suno ale la pipi li pali wawa,
ona li lukin e moku ona, li kama jo e
ijo e kasi lili e jaki ma mute li pana e
ona tawa tomo ona. tomo la ona li
pali e selo e lupa e supa e nena. pali
ni la pilin ona li pona a.
pipi li wile mama e pipi sin. la ona
li tawa pipi ante. pipi tu ni li unpa
li open mama. tenpo kama lili la
kili pipi mute li kama lon. pipi suli
li pana sona tawa ona sin. pilin pipi
lon tenpo ni li lon, li pona.
suno wan la, pipi li pana sona tawa
kili ona e nasin pali, li pali; ona ale li
wawa. taso, pipi li tawa lon nasin ma
suli la, jan lili ike li moli e pipi kepeken noka tan pilin wawa ona, li mu
musi tan ni. pipi li moli. pilin pi pipi
ni li moli. taso pipi kili en pipi mama
ante li pilin ike.
jan lili ni pi nasa ike li ken moli e pipi,
ona li jo e wawa. taso jan sona ala li
ken pali e pipi. pipi li kili ma, sama
jan. pipi li lon kon, li konwe2, sama
jan. pipi li pilin, sama jan. ni la, sama
jan la, lon ona li suli. o moli ala e pipi
e soweli ante, o olin e konwe ona.
pini.
ilo o open
ilo mi li pali pona lon tenpo mute. ilo
2

"konwe" li sama moli ala, li
sama lon kon. ona li lon soweli ale.

mute li lon jo mi: ilo sona mi li tawa
linluwi3, li nanpa, li pali li jo e lipu mi.
ilo ante lon mi li pana e nimi tawa
lipu kepeken telo pimeja, li kama
lon e lipu pi ilo sona mi. kepeken ilo
luka la mi ken toki tawa jan pi poka
ala. tomo tawa li ilo li ante e ma mi
lon wile mi. ilo ale ni li wawa, li pona
e lon mi.
taso tenpo la ilo li pali ala. ona li a
pali ala a! ken la ni li suli ala tawa
mi tan ni: mi jo e tenpo mute, li ken
lukin e pakala ilo, li ken pona e pakala, li li li. mi sona ala e pakala la, mi
ken wile sona tan jan sona a.
TASO, ken la, mi jo ala e tenpo e wile
e e e! ni la ilo mi li ike mute li pana e
pilin pi ike mute, e pilin utala wawa
tawa mi tan ni: ona li ike ni a li nasa li
pali ala! mi toki wawa a! ilo o open!
pilin utala wawa la mi pana wawa e
luka tawa ilo tawa ni: ona o pakala a.
mi pana wawa e luka e noka e lawa e
ijo ante mute tawa ilo a!
pini la ni li pona ala tawa mi li pona
ala tawa ilo. tan ni: ilo li pakala lon
tenpo pini, li awen pakala lon tenpo
mi. luka en ijo ante li pakala kin li pilin Awa4.
ni la o pilin ike ala lon pakala ike ilo.
o awen pona sama lape, o ike wawa
ala. ilo li ike a lon tenpo, taso sina
ike e ona la, pona li lon ala. ni la o
toki tawa jan sona, ona li ken ante.
ken la sina kin ken pona e ona. ale
li pakala la ni li suli ala kin: ona li ilo
taso! sina en ilo o pona.
pini
3 "linluwi": ilo sona mute li toki tawa ilo
sona ante la, nasin ni en ijo ni li linluwi.
4 kalama "Awa" li mu pi pilin ike lon sijelo.
10

pipi lili li tawa mute
tan jan Alonola
mi pipi. mi lili. tenpo wan la, mi tawa ijo
suli. ijo suli ni li jo e selo nasa. selo ona li
kiwen, taso kiwen ni li jo e nena ala. kin
la, kiwen ni li kule kiwen ala, li loje.
monsuta1 suli li lon ijo kiwen suli. ona li
jo e noka tu taso. pipi mute li jo e noka
luka wan. mi jo e noka wan. kin la, monsuta ni li jo e luka suli. tenpo mute la,
ona li wile pakala e pipi ante kepeken
luka ona. taso, tenpo mute la, ona li ken
ala pakala e ona. ona li tawa lili lon tenpo suli. pipi li ken tawa suli lon tenpo lili.
mi lon ijo kiwen suli. suno li tawa anpa.
mi wile kama sona e ijo ale pi ijo nasa ni.
mi awen lon ona. taso, ona li tawa. ona
li tawa suli. kon li tawa suli kin.
mi tawa kiwen ante. kiwen ni li jo ala e
1

"monsuta" li soweli suli. ona li pana
e pilin ike tan ni: ona li wile pakala.

musi
musi pi pipi linja
tan jan Ke Tami
mi wile pana e musi sin · jan wan anu jan
mute li ken lon musi ni · open la o kepeken lipu walo wan · o sitelen e sike lili
pimeja mute lon lipu · sike lili ni li moku
pona a ·

11

kule. mi ken lukin e monsuta suli. ona li
luka e sike suli. monsuta li lukin tawa
mi. mi lukin tawa monsuta.
kon li pakala e mi, taso mi awen. mi
awen. tenpo mute li pini la, ijo kiwen
suli li pini tawa.
monsuta li tawa mi. luka suli tu li tawa
mi, taso ona li tawa lili. ona li pini lon
poka mi. palisa pi luka ni li lon poka mi.
seme li lon? mi sona ala. mi tawa palisa.
monsuta li monsuta ala. ona li jan. jan li
luka e mi, li pana e mi lon ma pona. kasi
li lon. mi tawa kasi. mi moku. ale li pona.

sina pipi · o sike e moku wan · ni li sina
pipi · jan ante li lon musi la jan ante ale ken la pipi li wile e moku lon poka ante
kin li sike e moku wan · jan ale o kepeken pi pipi ante · taso sijelo pipi li lon poka ni
la tawa pona li ken ala · pipi li wile tawa
kule ante lon wile ona · ni li ona pipi ·
moku lon poka ante la ona li wile tawa
sewi pi sijelo pipi · ni li wile e wawa tan
pipi la pipi li ken ala awen jo e moku ale
· ona li tawa sewi lon sijelo pipi wan la
ona li pana weka e moku wan tan monsi ·

ni li open musi · pipi li jo e moku la ni li
pona · moku li ken suli e pipi · jan pipi wan
li open e musi la ona li suli e pipi kepeken
sike sin lon poka ·

moku monsi li ken kama moku sin tawa
pipi ante anu pipi sama · taso pipi li wile
e moku wan lon poka weka pi sijelo pipi
tu la seme li kama · a · pipi li wile tawa
sewi pi sijelo pipi tu · ni la ona li pana e
moku tu kin tan monsi · pipi li tawa lon
sijelo pipi mute la ona li pana e moku
mute tan monsi ·

ni la pipi li kama pipi linja · sike pipi sin li
lon la jan pipi ante o suli e pipi ona · pipi li
wile suli li wile moku e moku ale a · pipi li
ken tawa moku wan lon tenpo pi jan wan
· ona li kama pipi linja suli ·
musi pipi ni li kama pini kepeken nasin
seme · a · ken la ona li pini ala · pipi li
awen pana e moku tan monsi la pipi li
ken awen mute li ken awen tawa li ken
awen kama suli linja · taso ken la musi li
kama pini a · pipi li ken ala tawa moku
sin la ona li ken ala tawa · ona li lape
pona tan moku pona · o musi pona · o
pipi pona ·
12

seme li mi?
tan jan Alonola

mi jo e poki kiwen
ona li awen e mi
kule mi li mute
mute la, ona li kapesi
kin la, mi laso
sama kule kasi
mi ken ala tawa waso
mi tawa pi tenpo suli
kijetesantakalu o!
tan jan Ke Tami

pipi mama luka monsuta1
tan jan Ke Tami

mi pipi mama li
pilin monsuta.1
sina lukin e mi
li pipi lili pona.
o kama jo e kon!
sina ken ala.
tan ni: sina lon
luka monsuta.
1 "monsuta" li ike, li wile pakala e sina