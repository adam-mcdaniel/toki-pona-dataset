lipu tenpo

nanpa seli

o kama pona
lon lipu tenpo!
tenpo ni la seli
li kama tawa
ma mute.
ni li pona ala
pona tawa sina?
mi la ni li pona!
lipu ni la sina ken
lukin e toki pi
ma seli. kin la
o kama sona e
pilin wan tawa
utala Ukawina e
sona pi toki pilin e
sona tenpo lon lipua
ni. ni ale la mi wile
e ni: lipu tenpo
li pona tawa sina!
-jan Sonatan

jo
2

kulupu
tawa pi poki monsi pi ma Asija nanpa
luka tu: ma Mijama

3

tenpo ale la utala li ike tawa mi

4

toki ante
toki pilin li seme?

5

sona
ijo pi suli pi nanpa kipisi

6

ni li pona tawa sina la ni kin li pona

7

kasi pan pi lili nanpa wan

8

soweli Kamelite (Camelidae)

9

ma Sakala (anu ma seli suli)

10

tenpo li tawa suli

11

pilin
mijomi telo

toki
jan suli pi nena Wekin

12

mi tawa ma lete

13

musi
kiwen lukin
seme li mi?
kijetesantakalu o

14

1

jan pali

kulupu
tawa pi poki monsi pi ma
Asija nanpa luka tu:
ma Mijama
tan jan Polo
ma Mijama li ma pi pona mute, taso jan
mute pi ma ni li jo e mani lili. tenpo ni la
ona li jo e kulupu lawa pi ike mute. jan
pi ma Mijama li anu ala e kulupu lawa
ni. lon la jan lawa li kama jan lawa lon
nasin wawa ike kepeken kulupu utala.
ma Mijama la kule jan mute li lon, taso
jan mute mute li jan pi nasin sewi Puta.
lon la ma ni la tomo pi nasin sewi Puta
mute en kiwen pi jan Puta mute li lon.
mi tawa ma Mijama lon tenpo tu wan.
tenpo nanpa wan la mi tawa ma tomo
lawa Jankon (Yangon) tawa ma Pakan
(Bagan) tawa ma tomo Mantale (Mandalay). tenpo ni li sama tenpo pini tan ni:
ilo pi pana mani li lon ala. suno nasin pi
tenpo pimeja li lili mute. jan tawa pi ma
ante kin li lili mute. tenpo nanpa tu la mi
tawa sin ma tomo Jankon tawa telo suli
pi insa pi ma Inle. tenpo sike tu tu taso li
tawa, taso tenpo ni la sin pi ma Elopa pi
ma Mewika li kama. tenpo ni la ijo mute
li ante. ilo pi pana mani mute en tomo
tawa mute en ilo toki mute en jan tawa
mute pi ma mute kin li lon. tenpo nanpa
tu wan la mi tawa sin ma tomo Mantale
taso tawa toki kulupu pi tomo sona suli.
ona li pona tawa mi, taso ike la ma tomo
ni li kama jo e kalama pi ike mute e kon
pi ike mute. mi la ante pi ma Elopa pi ma
Mewika li pona ala a!
ma tomo lawa Jankon li pakala lili, taso
ona li musi mute. ma tomo ni la tawa mi
la ijo pona nanpa wan li tomo pi nasin
sewi Puta Siwetakon Paja (Shwedagon
Paya). ona li suli li epiku1. lon meso2 ona
la nena suli pi nasin sewi Puta li lon. ona

li suli mute li jo e selo pi kiwen jelo. taso
tawa mi la ma pi pona nanpa wan pi ma
Mijama li ma Pakan. ma ni li lon poka pi
telo tawa Ilawasi (Irrawaddy). ona li jo
e tomo mute mute pi nasin sewi Puta pi
tenpo pini, pana lukin la tomo pi nasin
sewi Puta Ananta (Ananda) li lon. ona
li jo e kiwen suli tu tu pi jan Puta. kiwen ale ni li lon noka li lon sinpin pi lupa
tu tu pi tomo ni. wan li lukin e nasin pi
kama suno, wan li lukin e nasin lete.
wan li lukin e nasin pi suno pini. wan li
lukin e nasin seli. ona li pona mute mute
tawa mi a.
ma tomo Mantale la ijo pona pi nanpa
wan li nena Mantale. lon sewi ona la

1
"epiku" li sama "pona mute"
2 "meso" li suli ala, li lili ala li insa pi ona tu
2

tomo pi nasin sewi Puta li lon. tan noka
pi nena ni la nasin suli pi leko3 mute li
lon, taso jan li wile tawa sewi, la ona o
weka e selo noka ona a! pini la telo suli
Inle li suli mute. lon insa ona la tomo

3

"leko" li sama kiwen

mute pi kiwen kasi li lon. ona li awen lon
palisa suli. musi la jan lawa pi supa tawa
telo li tawa kepeken palisa. taso ona li
tawa e palisa ni kepeken noka ona a!
tenpo ni la tawa pi ma Mijama li ken ala.
taso tenpo kama la ona li ken, la o tawa
ma Mijama. ona li jo e ijo musi mute
mute pi ken lukin a! tenpo sama la mi
wile e ni: kulupu lawa ike ni li pini a!

tenpo ale la utala
li ike tawa mi
tan jan Polo

sina pilin e seme lon utala pi ma
Ukawina? mi pilin e ni: jan Pusin li jan
nasa. ona o open ala e utala ni a. taso
ona li jo e tan. ona li wile ala e ni: kulupu Nato en ilo utala pi ma Mewika
li lon poka pi ma Losi. poka la ona li
wile e ni: ma Tonpaso (Donbass) pi
toki Losi li ken weka tan ma Ukawina. lon la tenpo pini la kulupu utala
pi ma Ukawina li ike e jan mute pi ma
Tonpaso. tenpo ni la jan lawa pi ma
Ukawina Seleseki li wile e ilo utala
mute tan ni: ona li wile pini e kulupu
utala Losi. ma Elopa en ma Mewika li
pana e ilo utala mute tawa ma Ukawina. jan mute li moli. ni li ike mute a.
mi pilin e ni: jan li ken ala pini e jan
Pusin, la jan Seleseki o alasa e nasin
meso1 pi pini utala pi pini moli. lon
jan li suli. ma li suli ala. lon la jan ala li
jo e ma. ken la mi mute li pilin e ni: ma
ni li ma mi. ona li pilin e ni tan seme?
jan seme li anu e selo? jan lawa pi
tenpo pini? jan utala pi tenpo pini
anu seme? jan li pilin e ni: ma ona li
pona nanpa wan, la ni li pona ala. ma
ale li jo e ijo pona e ijo ike a. awen pi
1 "meso" li suli ala, li lili ala li insa pi ona tu
3

lon jan pi lon soweli pi ma kasi li pona
mute li suli mute. jan mute li moli la,
awen pi ma sama li pona ala. mi la nasin kulupu en sona kulupu en toki pi
ma mi (taso lon la ona li ma mi ala) li
suli. taso ma li suli lili. ma li ken ante.
jan moli li ken ala lon sin. utala ala li
suli nanpa wan a!

toki ante

toki pilin li seme?
tan jan Kalin
toki la, seme li kama? kalama li kama
tan uta. ante la luka li tawa mute. jan li
linja e pilin ona, li pana e pilin ni tawa
jan ante. jan li ken sitelen kin e toki ona.
taso, sitelen musi li pana e pilin la ona
li toki ala toki? kalama musi li toki ala
toki? mi wile open toki e ijo pi toki pilin.
toki pilin li seme a? ona li kalama, li ken
sama toki tawa kute. jan li ken luka kin
kepeken toki pilin, li ken sitelen kepeken ona. nasin kepeken mute li lon. taso
ijo ni li suli: jan li lawa ala e toki pilin. o
toki e ni: a Kisanwa Awi Silawe Nasisa
Molajate. ken la, ni li sama lili toki tawa
sina. taso kulupu toki li lon ala. lipu toki
li lon ala. nimi pi toki ni li lon lipu ni taso.
jan mute pi nasin sewi Kolisu Pentekosa li “toki Kosolelija” lon tomo sewi
ona. jan mute pi nasin kon Tenpo Sin li
“toki suno”, tan sewi insa anu jan mun.
jan mute li lili la ona li “toki nasa” li sona
ala e ni: jan ante kin li toki sama ni. mi la,
toki ale ni li toki pilin.
toki pona la, nimi “kalama pilin” li ken

pona tawa toki pilin. ni li tan: jan mute
la, toki pilin li toki ala li kalama nasa
taso! jan ante la, toki ni li pana e pilin
suli. taso ona li pana ala e sona ni: jan li
pali e seme, li tawa seme… ni la, ona li
toki ala. taso jan pi mute lili li sona e kon
nimi, li ken ante e nimi pi toki pilin tawa
toki ante! ni li musi mute anu seme?
jan pi sona toki la, toki pilin li toki ala.
nimi li kon ala. taso jan sona Mote
(Motley) li kama sona e ni: kalama pi
toki pilin li sama mute nimi toki!1 ken
la, toki pilin li nasa ala. ni kin li lon: kepeken pi toki pilin li ken suli e ko pi insa
lawa.2taso, ni li suli ala suli tawa kama
sona pi toki ante? ken la, ni li suli! ni li
tan: jan pi toki pilin li kama sona wawa e
nasin nimi pi toki ante.3 ken la, sina wile
kama sona e toki pilin, tan ijo pona ni!
mi sona ala e kon pi nimi pi toki pilin.
taso mi awen kepeken e nimi “toki pilin”
tan ni: ona li tan pilin mi, li ken sama toki
tawa kute. a, jan lukin o! mi wile sona e
ni: kalama seme li toki, tawa sina? tawa
luka seme en sitelen seme li toki? ken la
ijo ni li suli mute: toki li pana e pilin… li
pana e pona kin!
1

tan lipu “A linguistic analysis of
glossolalia: Evidence of unique psycholinguistic processing” tan jan Motley, M. tan
tenpo sike nanpa 1982.

2

tan lipu “Brain structural evidence
for a frontal pole specialization in glossolalia” tan jan Walter, Y en jan Dieguez, S. en
jan Mouthon, M. en jan Spierer, L. tan tenpo
sike nanpa 2020.

3

tan lipu “Enhanced Verbal Statistical Learning in Glossolalia” tan jan Kéri,
S. en jan Kállai, I. en jan Csigó, K. tan tenpo
sike nanpa 2020.
4

sona
ijo pi suli pi nanpa kipisi

tu wan.

tan jan Simo
mi wile toki e ijo musi tan sona nanpa. mi wile pana e sona pi ijo pi suli pi
nanpa kipisi.
sona nanpa li suli li kulupu pi sona
mute. kulupu sona ni la, sona pi nasin
kulupu en sona pi nasin nanpa taso en
sona ante mute li lon. kulupu ni la, sona
li lon. sona ni li sona e linja e sike e
leko e sitelen. kin la, ona li sona e ijo
pi suli pi nanpa kipisi. taso suli pi
nanpa kipisi li seme? nanpa kipisi li
seme?
nanpa wan li nanpa kipisi ala. sama
la, nanpa tu li nanpa kipisi ala. taso
nanpa ante li lon. nanpa ni la, nanpa
wan li lili. taso nanpa ni la, nanpa tu li
suli. ona li nanpa kipisi.

suli pi nanpa kipisi li seme? nanpa pi
suli ijo li seme? mi wile kama sona e
nanpa pi suli ijo la, mi ken kama sona
kepeken nasin seme? linja en lipu en
leko li jo e nanpa pi suli ante.
mi jo e linja. mi suli e ona kepeken nanpa tu la, ona li kama linja suli. tenpo
li la suli pi linja suli li sama suli pi linja tu.
mi jo e lipu. mi suli e ona kepeken nanpa tu la, ona li kama lipu suli. tenpo ni
la suli pi lipu suli li sama suli pi lipu tu tu.
mi jo e leko. mi suli e ona kepeken nanpa tu la, ona li kama leko suli. tenpo ni
la suli pi leko suli li sama suli pi leko luka
5

nanpa tu en nanpa tu tu en nanpa luka
tu wan li ante. taso ona li ante kepeken
nasin seme? tan ni la mi pana e sona pi
pali nanpa tawa sina:
mi pana e nanpa tu tawa nanpa
tu wan la, ona li kama nanpa luka.
mi mute e nanpa tu kepeken nanpa tu
wan la, ona li kama nanpa luka wan.
mi wawa e nanpa tu kepeken nanpa tu
wan la, ona li kama nanpa luka tu wan.

2+3=5

2*3=6

2³=8

mi wile sona e nanpa pi suli linja la, mi
pali sama ni: mi suli e linja kepeken
nanpa tu la, suli pi linja suli li sama
suli pi linja tu. mi wawa e nanpa tu
kepeken nanpa seme la, ona
li kama nanpa tu? nanpa alasa li nanpa wan. ni li nanpa pi
suli linja.
mi wile sona e nanpa pi suli leko la, mi
pali sama ni: mi suli e leko kepeken
nanpa tu la, suli pi leko suli li sama
suli pi leko luka tu wan. mi wawa e
nanpa tu kepeken nanpa seme la, ona li
kama nanpa luka tu wan? nanpa alasa
li nanpa tu wan. ni li nanpa pi suli leko.

2ˣ=2
x=1

2ˣ=8
x=3

tenpo ni la sina sona e nanpa pi suli
ijo. taso suli pi nanpa kipisi li seme?
ijo li jo e suli pi nanpa kipisi la, ona
li seme lukin? ijo pi linja tu wan pi
jan Sipinsiki li ijo sama ni. mi ken sitelen

e ona kepeken nasin seme?
open la mi jo e ijo pi linja tu wan. mi lili
e ona kepeken nanpa tu la, mi kama
jo e ijo pi linja tu wan lili. mi pana e
ijo pi linja tu wan sama lon poka pi
ijo pi linja tu wan nanpa wan. sama la,
mi pana e ijo pi linja tu wan sama lon
sewi pi ijo pi linja tu wan ante.
tan ni la kulupu ijo li sama ijo pi
linja tu wan tawa lukin. taso insa ona la,
ijo pi linja tu wan li weka. suli ona li sama
suli pi ijo open. ona li ijo sin.
tenpo ni la mi ken pali sin sama ni.
taso tenpo ni la, mi pali kepeken ijo sin
ni. ni la, mi kama jo e ijo sin. ona li sama
ijo sin pi tenpo pini tawa lukin. mi
ken pali sama ni lon tenpo ale. tan ni
la mi kama jo e ijo pi linja tu wan pi jan
Sipinsiki. ona li pona lukin. sina ken
kipisi e ona. taso ijo kipisi ona li
sama ijo pi kipisi ala tawa lukin. ni li
nasa lili.

…

nanpa pi suli ona li seme? mi suli e ijo
ni kepeken nanpa tu la, ona li kama
ijo suli. taso tenpo ni la, suli pi ijo
suli li sama suli pi ijo tu wan. mi
wile kama sona e nanpa pi suli ona la,
mi wile sona e ni: mi wawa e nanpa tu
kepeken nanpa seme la, ona li kama nanpa tu wan? mi ken ala kama sona e nanpa
ni kepeken lawa mi taso. mi ken kama
sona e ona kepeken ilo sona. taso mi sona
pona e ni: nanpa alasa la, nanpa wan
li lili. taso sama la, nanpa tu li suli.
tan ni la, mi sona e ni: nanpa pi suli
pi ijo ni li nanpa kipisi. ni li nasa li
musi.

2ˣ=3

x=1.5849…

ijo mute sama ni li lon. ona ale li
pona lukin. ijo kipisi ona li sama
ijo pi kipisi ala tawa lukin. sina ken lukin
e ijo sama ni lon ma ale. kasi mute li sama
ni. kin la, nena ma suli li sama ni. o
alasa e ijo pi suli pi nanpa kipisi lon
ma sina!

ni li pona tawa sina la ni
kin li pona
tan lon Jawin

ilo Posipa (Spotify) li kepeken nanpa mute tan jan ale. sina ken pilin
ike anu sina ken pilin pona la ilo li
pana e wile ken sina tawa jan ale.
taso mi sona ala e ni: ona li sona e
wile mi kepeken nasin seme? mi alasa e sona la mi pana e sona lon ni.
wan la ilo Posipa li jo e seme? ona li
6

jo e nanpa lon insa ilo e nanpa lon
ala insa. nanpa insa li ni: sina kute e
seme, kalama musi seme li ike anu
pona tawa sina, sina pali e kulupu
seme, mute. nanpa ante li ni: lipu pi
kalama musi li toki e kalama musi
sama, kalama musi li poki seme,
mute.
ilo Posipa li pana e wile sina kepeken ilo seme? ilo Posipa li kepeken
nanpa sina li kepeken ilo tu wan. ilo
nanpa wan li ilo Ekone (Echonest),
ilo nanpa tu li ilo Si Sajensipi (Seed
Scientific), ilo nanpa tu wan li ilo
Sonalite (Sonalytic). mi sona lili e ilo
ni la mi toki ala e ni.
ilo Posipa li kepeken ilo ni li kepeken nanpa ni la ona li sona e wile sina
kepeken nasin seme? ilo Posipa li
kepeken nasin tu ni. nasin nanpa
wan la wile sina pi tenpo pini li sama

wile sina pi tenpo ni. nasin nanpa
tu la wile pi jan sama li sama wile
sina. ilo Posipa li jo e nanpa sina tan
ilo Ekone tan ilo Si Sajensipi tan ilo
Sonalite la ilo Posipa li pana e wile
ken sina kepeken nasin ni.
ni la ilo Posipa li sona mute. taso ilo
Posipa li sona ala e ale. kalama musi
li sin la ilo Posipa li pali e seme? kalama musi li jo ala e nanpa ona la
ilo Posipa li ken ala kepeken nasin
ni tan ona li jo ala e nanpa. tan ni la
ilo Posipa li pana e ona. ilo Posipa li
sona ala e ni: ona li pona tawa seme?
ilo Posipa li pana tawa jan mute la
ilo Posipa li kama jo e nanpa ona
tan jan mute ni. ona li pona tawa jan
mute ni la ilo Posipa li pana e ona
tawa jan sama.
mute li lon. ilo Posipa li kepeken nasin mute la mi sona ala e nasin ale
ni. taso ni li open pana e sona pi ilo
Posipa.

kasi pan pi lili nanpa wan
tan jan Ke Tami
mi pilin e ni: soweli li lili la, ona li suwi.
taso kasi li lili la ona kin li suwi ala suwi
tawa lukin mi? lipu tenpo ni la mi wile
lukin.
mi lukin sona e kasi ni: kasi seme li pana
e pan li kama tan pan la ona li lili nanpa

7

wan a? kin la suli ona li seme? sina wile
sona e suli ona la o jo e mani lili sike. o
supa e mani. o lukin e poka mani. poka
mani li sewi lili taso. taso kasi pi toki
ni la poka mani li suli a. sina pana e
kasi lon kasi lon kasi lon kasi la sewi

pi poka mani li wile e kasi mute. ni taso
la kasi mute en poka mani li suli sama.
a ni la lili ona li lon sona sina. taso ona
li kasi seme? kasi ni li sama sike palisa
lili li laso jelo. ona li lon telo, li awen
lon selo sewi telo. telo ni li tawa ala la
ni li pona tawa kasi. insa ona li jo e kon
la ona li ken awen lon sewi telo. ona li
mute lon telo la ona li ken sama len lon
selo telo. jan li luka e len ni la ko laso li
ken lon luka, li kasi lili ni. lili ona la ona li
ken sama ko tawa lukin.
lon la kasi li lili, taso ona li suli kin tawa
ni: waso li lon telo la waso telo li moku
mute pona e kasi ni. kasi li len e telo la
ijo pona mute li ken: kala lili en akesi lili
li ken awen lon anpa kasi la soweli ike li
pakala ala e ona. len sama la, kasi li lili e
suno lon insa telo. ni la kasi pi telo anpa
li kama ala mute ike.
jan kin li kepeken kasi lili ni. jan mute
li moku e ona. ma Tawi la, moku ผํา pi
kasi ni li suli a. jan sona li ken kepeken

soweli Kamelite (Camelidae)
tan jan Alonola
soweli Kamelite li soweli pi ma seli,
taso ona li ken soweli pi ma lete.
soweli Kamelite li lon ma Apika, lon ma
Asija, lon ma Amelika seli. ma Amelika
seli la, soweli Kamelite ni li lon: soweli Lama en soweli Wikunja li lon. ona li
lon ma pi nena mute. ona li sama mute
pi soweli Kamelite pi ma Asija en pi ma
Apika, taso soweli Lama en soweli Wikunja li jo ala e nena monsi.
soweli Kamelite pi ma Apika en pi ma

ona lon nasin mute. jan pi sona mun la
kasi ni li ken moku pona lon mun loje.
ni la jan li tawa mun loje la kasi ni li ken
kama mute la jan li ken moku e ona. jan
pi sona telo la kasi ni li ken awen e telo
li ken weka e jaki tan telo. ona li len e
telo la seli suno li weka lili taso e telo.
ni la kasi li ken awen e telo. jan pi sona
ma la kasi ni li ken pona e ma li ken pona
e kasi li weka e namako ike tan ma tan
kasi. ijo suli en ijo mute li ken tan kasi
lili a.
taso pilin mi la kasi lili ni li suwi ala suwi?
a, pilin la, suwi ona li suli ala. taso ona li
pona ala pona? a, ona li pona mute! tenpo ni la mi sona e ona. tenpo pini la mi
lukin ala e ona lon tomo moku, taso mi
kama lukin e ona lon tenpo kama la mi
wile moku e ona.

Asija li jo e nena suli lon monsi ona.
soweli ni li soweli Kamelu (Camelus).
soweli Kamelu li lon ma seli. ma seli la,
telo lili en moku lili li lon. ni la, soweli
Kamelu li ken lon kepeken moku lili, li
ken lon kin kepeken telo lili. ona li jo e
poki telo suli lon insa ona. kin la, ona
li jo e poki moku suli lon insa ona. ona
li ken lon kepeken moku ala lon tenpo
mun wan. ona li ken lon kepeken telo
ala lon tenpo suno mute a.
kin la, soweli Kamelu li ken ante e seli
ona. seli mute li lon la, seli soweli li
kama suli. jan la, ni li ike tawa sijelo jan.
soweli Kamelu la, ni li ike ala tawa sijelo
soweli.
8

soweli Kamelu mute li lon ma Apika, li
lon ma Asija. ona li ken jo e nena wan, e
nena tu. soweli ante la, soweli Kamelu li
suli mute. ni la, jan li kepeken ona tawa
ni: jan li tawa kepeken soweli Kamelu,
li tawa e ijo kepeken soweli Kamelu lon
monsi ona.
soweli Kamelite li jo e kulupu mama.
kulupu mama la, soweli mije suli wan li
lon. soweli meli mute en soweli lili mute
li lon kin. ona li moku e kasi mute. ma
Apika en ma Asija la, soweli Kamelu li
moku e kasi pi selo pakala kin.
jan li kulupu e soweli Kamelite lon tenpo pini mute. jan li kepeken e soweli

Kamelite tawa ijo mute. jan li moku e
soweli Kamelite, li moku e telo mama,
li tawa kepeken ona. tenpo pi pini lili la,
jan li pana e soweli Kamelite tawa ma
Oselija (Australia).

ma Sakala
(anu ma seli suli)
tan jan Alonola

ma Sakala li ma seli suli. toki Alapi la, nimi pi ma Sakala li “‫الصحراء‬
‫( ”الكبرى‬aṣ-ṣaḥrāʾ al-kubrā) li sama
“ma seli suli”. ni la, mi ken toki e ma
Sakala (tan “Sahara”) anu ma seli
suli.
ma Sakala li lon ma Apika. ma seli
ale la, ma Sakala li ma seli suli a. ma
Sakala li jo e ma kiwen. toki sona
la, ma kiwen li ma Kamata (tan ‫همادة‬
hammāda). kin la, ma pi kiwen lili li
lon ma Sakala. ma mute pi ma Sakala la, ma kiwen anu ma pi kiwen lili li
lon. taso, ma ko li lon kin.
seli li ante mute lon ma Sakala. tenpo seli la, tenpo suno la, seli suli
(30°C) li lon. tenpo lete en tenpo
9

pimeja la, ma Sakala li lete mute a.
nena la, tenpo lete la, ko lete li ken
kama tan sewi.

nasin telo (suli) wan li lon taso ma
Sakala. nasin telo ni li nasin telo
Nile. ma Sakala la, kiwen mani mute
li lon.
jan pi mute lili li lon ma Sakala. jan
Alapi en jan Imasiken (Imaziɣen,
Berbers) en jan Imusa (Imuhaɣ/
Imušaɣ, Tuareg people) en jan ante
li lon ma Sakala. jan mute (60%) pi

ma Sakala li lon tomo lon poka telo.
taso jan mute li tawa kin.
kasi en soweli mute li lon ma Sakala.
suli la, kasi pi selo pakala li lon. suwi
la, soweli alasa lili Pupe Seta (Vulpus Zerda) li lon ma Sakala.

tenpo li tawa suli
tan jan Alonola

tenpo li tawa suli. ken la, sina jo e
tenpo sike kama mute. ken la, sina
jo e tenpo sike kama tu. sina sona
ala e tenpo kama. ni la, o kepeken e
tenpo sina.
tenpo mute la, sina lape. tenpo ni li
weka. tenpo mute la, sina pali. pali li
ike la, tenpo ni li weka. tenpo mute
la sina weka e jaki, li pali e moku, li
pana e moku tawa soweli tomo sina.
ni li ike tawa sina la, tenpo ni li weka.
jan mute li wile taso
e tenpo pi esun ala, e
tenpo pi pali ala. ni la,
o pilin: pali sina li pona
ala pona tawa sina?
tenpo pali li tenpo suli
pi tenpo ale sina. o pali
e pali pona, e pali musi.

mi jan lili. tenpo sike mute la, mi lon
ma ni. taso tenpo sike mute li mute
ala. ken la, sina lon ma ni lon tenpo
sike mute mute mute. taso tenpo
seme la, sina musi, li lon lon?
mi toki ala e ni: pali li ike. mi toki ala
e ni: ale li ike. mi toki e ni: o pilin e
ma. o kepeken e tenpo. o kepeken e
ale sina.
mi sona e jan mute pi tenpo mute.
mama mama mi li jan ni. tenpo mute
la, ona li sike e suno. tenpo mute la,
ona li pali, li toki, li pilin e ma. ona li
pilin e ni: ale mi li pona. mi
moli la, ni li ike ala. o pilin:
sina moli la, ni li ike anu
pona?
ale li pona, o pona, o ale!

10

pilin
mijomi telo1
tan jan Ke Tami
tenpo sike pini la kulupu pi toki pona li
wile e musi sin. ni la ona li kama e utala musi lon ma pona pi toki pona. utala
musi ni la toki suli musi sin o kama a.
toki suli ni o musi ni: jan musi o ken toki
sama jan pi toki ni o ken pali sama jan
pi toki ni o ken pana e tenpo musi pona
tawa kulupu lukin. toki suli tu tu wan
li kama. mi wile toki e toki suli ni wan.
nimi ona li mijomi telo1. jan Kawa en jan
Inwin en jan Sewa li pali e ona.
seme li lon toki ni? ma wan li lon insa pi
telo suli li ma Papeto. jan lawa li lawa
e ma Papeto li mije lawa Wetepi li ike.
jan Elijo li jan lili ona li olin e jan Ton. jan
Elijo en jan Ton li mije la olin pi ona tu
li olin mijomi. olin mijomi li olin pi mije
tu li nasin ike tawa mije lawa Wetepi.
pona la jan lawa ike li sona ala e olin pi
jan Elijo. ni li pona tan seme? mije li olin
e mije la mije lawa li poki e ona. meli li
olin e meli la, mije lawa li poki e ona. jan
li tonsi2 la mije lawa li poki e ona. mije
1
2

o tawa: shorturl.at/coEGL
"tonsi" li meli ala, li mije ala, li ante

lawa Wetepi li poki e jan la jan poki li
kama awen lon tomo awen li ken ala
tawa weka li ken ala tawa jan olin ona.
ni li ike.
telo suli la tomo li tawa. jan Mokan li
lawa e ona. jan pi nasin olin mute li lon
ona. ken la jan pi tomo telo li poki e jan
lili pi mije lawa la ona li ken kama weka
e jan tan tomo awen. taso jan Elijo li
jan lili ni li jan pi olin mijomi la ona kin
li sama jan pi tomo telo. nasin olin o lon
ala poki. a, seme li pona?
toki ni li musi wawa tawa mi. jan li wile
tawa sama jan pi toki ni li wile toki sama
jan pi toki ni la mi wile lukin a. taso ken
la ni li wile e mute. jan luka wan li jo e
nimi. jan ante kin li lon toki. kin la tenpo
toki luka wan li lon toki li wile e ma ante
lon tenpo toki sin. pali pi toki ni li ken
pali mute. taso pilin mi la, ona li ken a.
toki ni li toki e utala pona la ona li wawa
e pilin mi. jan pona pi toki ni li toki musi
li toki suwi. mijomi telo li toki li pona li
toki pona.
ken la sina pilin e ni: toki sin mute pi
toki pona o lon! pona la, utala musi sin
li kama pini lon tenpo mun kama. ni la
mi ken kama lukin e lipu sin.

jan suli pi nena Wekin
tan jan Eli
ma tomo mi la jan mute li toki e toki
ni tawa jan lili. toki ni li toki e ni: nena
Wekin en nena Eka li lon tan seme?
jan suli pi nena Wekin li pilin ike tawa
jan pi ma tomo Suwepewi (Shrewsbury) li wile moli e jan ale pi ma tomo
Suwepewi. jan suli ni li jo e ma mute li
11

tawa ma tomo Suwepewi. ona li lon
ma tomo Weliton (Wellington) la ona
li toki tawa jan pali pi len noka. jan pali
ni li jo e len noka mute li wile pona e
len noka. jan suli li toki tawa jan pali
ni e ni: “mi tawa seme tan mi lon ma
tomo Suwepewi? mi wile moli e jan ale
pi ma tomo Suwepewi”. jan pali toki e
ni: “tawa pi ma tomo Suwepewi li suli

toki
mute. mi tawa ma tomo Suwepewi la
mi pakala e len noka mute!”.
jan suli li wile ala awen tawa li pana e
ma mute ona tawa poka pi ma tomo
Weliton. ona li pana kin e ma pi len
noka ona tawa poka ni.
tenpo ni la nimi pi ma ni li nena Wekin
(The Wrekin) li nena Eka (Ercall Hill).

mi tawa ma lete
tan jan Alonola
jan Te li lon ma seli, taso seli li ike tawa
ona. seli lili li pona, taso ma ona li seli
mute. ona li wile weka tan ma ni. ona li
pilin e ni: »mi wile kama jo e ma mama
sin.«
taso jan Te li jo e mani lili. ni la, ona li ken
ala kama jo e tomo tawa. taso jan Te li
jo e wawa lawa suli. ona li ken ala kama
jo e tomo tawa, taso ona li ken kama jo
e soweli tawa! ona li esun e ijo ale ona,
li kama jo e soweli. jan Te la, soweli ni li
suli, li ken tawa e nasin suli, li wile ala
e telo mute. jan Te li pana e nimi tawa
soweli: ona li soweli Amiki.
jan Te li tawa ma lete lon monsi pi soweli Amiki. ona tu li tawa lon ma pi seli
mute. ko jelo mute li lon. ko ni li seli kin.
suno li tawa mute la, ona tu li jo e moku
lili, e telo lili. ona li wile kama jo e moku
sin, e telo sin. ona li lukin mute. tenpo
suno wan la, ona li lukin e telo lili.
ona li tawa telo lili. poka pi telo lili ni

la, kili mute li lon. ni li pana e pilin pona
suli tawa jan Te! ona li toki e ni: »mi ken
tawa ma lete, a a a!« tenpo kama lili li,
ona tu li tawa sin.
kama la, jan ante mute li lon. ona li jo
e soweli mute, e mani mute, e kiwen
mute. jan Te li sona e ni: »jan ni li jan
esun.« jan esun li ken ni: ona li pona.
taso jan esun ike li lon kin. ni la, jan Te
li wile toki ala tawa jan esun, taso jan
esun li lukin e jan Te, li wile toki tawa
jan Te.
jan esun: »toki, jan nasa o! sina tan ma
seme, li tawa ma seme?«
jan Te: »toki a! mi jan Te tan ma pi seli
mute. mi wile tawa ma lete. mi wile
kama jan pi ma lete.«
jan esun: »sina nasa a. ma lete li pona
ala. ma seli li pona a! taso, ijo pona li
kama tawa sina: mi mute li tawa ma
lete, o tawa lon poka mi!«
ni li pona mute tawa jan Te tan ni: jan
Te li sona ala e nasin tawa ma lete. ni
la, ona li toki: »pona a! mi wile tawa lon
poka sina.«
12

kulupu esun li
tawa mute mute.
taso ona li pini e
tawa ona lon ma
lete. ma lete la,
open la, jan Te li
pilin pona mute:
»a! ma lete a!
pona a! mi wile
awen lon ma ni
lon tenpo ale!«
taso tenpo kama
lili la, jan Te li
toki e ni: »a…
ma lete li lete a.
mi wile tawa ma
seli.«

kiwen lukin
tan jan Kuleku Nena
[kepeken “Through the Looking Glass”
tan jan Lewis Carroll]
jan Alisa li / lukin e sinpin / sitelen ni la /
ona li lukin / e ma sin nasa

13

seme li mi?
tan jan Alonola

jan li nasa tan mi,
li jo e pilin suli,
li kalama e musi mi,
li pali e ijo suli.
mi wile ala pana
e ike tawa jan a,
taso jan pi mute suli
li pilin ike tan mi.
mi ijo pona nanpa wan.
jan li lon tan mi.
pona li lon tan mi.
jan ale li pilin e mi.
mi pana e tan.
