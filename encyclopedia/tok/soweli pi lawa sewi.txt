[[Image:225px-Giraffewithbaby.jpg|left|thumb|200px]]
'''soweli pi lawa sewi''' li soweli li lon ma Apika.
mije li utala e mije ante kepeken lawa ona.  mije pi lawa sewi suli li kama anpa e mije ante li kama unpa e meli mute li kama pana e soweli lili mute.  soweli pi lawa sewi li jo e lawa lili la ona li anpa ala e mije ante li unpa ala e meli li jo ala e soweli lili. nasin ni li jo e nimi ni:  [[soweli en akesi li pona la ona li kama nanpa mute]].  soweli pi lawa sewi li jo e lawa sewi tan ni.
tenpo la mije li kepeken lawa ona tan ni:  mije li olin e mije ante li unpa e mije.  ona li pilin suwi e mije ante kepeken lawa ona.  tenpo lili lili la meli li unpa e meli ante.
soweli pi lawa sewi li moku e kasi sewi.  palisa uta ona li suli tan ni.
[[Image:242px-Giraffe.jpg|right|thumb|200px]]
soweli pi lawa sewi li utala e soweli ike kepeken noka ona.
{{lili}}
[[kulupu:lipu ni li tan lipu Panton la o lukin]]