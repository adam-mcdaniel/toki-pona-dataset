[[sitelen:Helium atom QM.svg|thumb]]
{{nimi ijo|'''wan ijo Atomo'''||toki Elena|ijo ni: ale li ken ala kipisi e ona}} li [[ijo lili|wan lili ijo]]. ijo ale li jo e wan Atomo mute.
wan Atomo mute li lon. ijo ante li kama tan mute ante pi wan Atomo ante.
toki Elena la, nimi "Atomo" li toki e ni: "ale li ken ala tu e ijo ni". taso, tenpo ni la, sona ni li lon: wan Atomo li jo e wan ante mute. ijo li tu e wan Atomo, wawa mute li kama. wan ni li suli:
* {{nimi ijo|wan Poton||toki Elena|ijo nanpa wan}} li pana e wawa sinpin wan, e suli wan.
* {{nimi ijo|wan Nuton|Neutron|toki Inli|ijo pi nasin ala}} li pana e wawa ala, e suli wan.
* {{nimi ijo|wan Eleton|Electron|toki Inli|ijo pi wawa ilo}} li pana e wawa monsi wan, e suli lili.
wan Atomo ante li jo e mute ante pi wan Poton, pi wan Nuton, pi wan Eleton.
mute pi wan Poton li ante e ni: kon suli ijo li seme?
mute pi wan Poton en wan Nuton li ante e ni: suli ijo li seme?
mute pi wan Poton en wan Eleton li ante e ni: wawa ijo li seme? ona en ijo seme li ken wan?
wan Atomo ante li wan, li pali e {{nimi ijo|[[kulupu Molekula]]|molecula|toki Lasina|suli ijo lili}}. kepeken wan la, kulupu Molekula [[telo]] li jo e wan Atomo tu wan. ona li jo e wan Atomo 2 pi wan Poton 1 en wan Eleton 1, e wan Atomo 1 pi wan Poton 8 en wan Neton 8 en wan Eleton 16.
[[kulupu:ijo]]
[[kulupu:nasin sona]]
[[kulupu:sona pi nasin ijo]]