[[sitelen:Orman.JPG|thumb|250px|ma pi kasi suli]]
'''ma pi kasi suli''' li [[kasi suli]] mute lon [[ma]] sama. ma ni li jo e [[kasi]] mute e [[soweli]] mute.
==pona==
ma pi kasi suli li pana e pona tan ni:
*ona li pana e [[kon pona]] e [[kili]] e [[moku]] e tomo tawa soweli mute.
*ona li pona e ma. [[kon suli]] li ken ala tawa weka e ma.
*ona li pana e [[kiwen kasi]] . jan li ken pali e ijo e tomo e [[lipu]] tan kiwen ni. kin la jan li ken [[seli]] e ona li pana e seli tawa sijelo ona li ken seli pona e moku.
*ona li pona tawa [[lukin]] jan.
*ona li awen e [[telo]] lon ma.
==weka==
tenpo ni la jan ike li anpa e kasi suli anu seli e ona tan ni: jan li wile e kiwen kasi e ma. ona li wile suli e [[ma tomo]] ona anu pali e kasi ante lon ma ni.
[[kulupu:ma]]
[[kulupu:kasi]]
[[kulupu:kasi suli]]