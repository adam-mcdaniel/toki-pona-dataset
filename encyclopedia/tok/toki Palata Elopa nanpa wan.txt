[[File:Indo-European expansions.jpg|thumb|220x220px|nasin tawa pi kulupu Palata Elopa]]{{lili ike}}
'''toki Palata Elopa nanpa wan''' li toki mama pi [[kulupu toki Palata Elopa]] tan tenpo pini. jan pi sona toki li pali e ona tan sona ona pi toki kulupu ale. jan li lukin ala e sitelen pi toki ni tan tenpo pini. jan sona mute li pilin e ni: toki ni li lon ma suli lon poka pi [[telo suli pimeja]]. jan ante li pilin e ni: ona li lon [[ma Anatolu]] (tenpo ni la ma Anatolu li lon [[ma Tuki]]).
sitelen ala pi toki ni li lon la jan sona toki li pali e kalama pi toki ni tan toki lili ona. toki Palata Elopa nanpa wan li suli mute tawa [[sona toki]] tan ni: toki suli mute pi tenpo ni li tan ona. tenpo ni la toki suli pi kulupu Palata Elopa li [[toki Inli]] li [[toki Epanja]] li [[toki Kanse]] li [[toki Intusan]] ([[toki Insi]] en [[toki Utu]]) li [[toki Losi]] li [[toki Tosi]] li [[toki Panla]] li [[toki Potuke]] li [[toki Pasi]].
[[kulupu:toki]]
[[kulupu:sona toki]]
[[kulupu:tenpo pini]]
[[kulupu:lipu ni li tan lipu Panton la o lukin]]