{{kon ante|meli sijelo pi ijo lan mute|meli kon jan|[[meli kon]]}}
[[File:Venus symbol.svg|thumb|tenpo mute la sitelen ni pi jan sewi Wenu li sitelen meli.]]
'''meli''' li kulupu pi ijo lon. [[jan]] en [[soweli]] en [[waso]] en [[kala]] en [[akesi]] en [[pipi]] en [[kasi]] en ijo ante li ken meli. [[mije sijelo]] li ante. kin [[sijelo meli mije|sijelo li ken meli mije]], li ken [[sijelo li meli ala li mije ala|meli ala mije ala]].
jan mute pi meli sijelo li [[meli kon]]. taso jan ante li [[tonsi]], li [[mije tonsi]].
== sijelo ==
sijelo meli en sijelo meli en sijelo tonsi li ken ante.
=== jan===
jan la sijelo meli li jo e lupa unpa e nena sijelo sinpin tu e ante lili mute lon tenpo mute. taso meli ale li jo ala e ni ale. meli li ken jo e wan e tu e mute. kin la meli li ken jo ala e ni li ken jo e ante. taso meli mute li jo e ale ni.
meli en mije en tonsi la kalama toki li ante. taso jan li wile la ona li ken ante e kalama toki ona.
meli mute li ken kama e jan sin tan insa pi sijelo ona tan lupa mama ona. taso meli mute li ken ala. ona li kama e jan sina la ona li mama. jan sin li jan lili.
===nasin ante===
soweli en akesi en waso en kala en pipi la ni li sama. meli pi mute ni li ken jo e soweli sin e akesi sin e waso sin e kala sin e pipi sin. taso kala wan la, mije li jo e kala sin.
meli li ken kama e sin lili kepeken [[nasin]] ante mute ni:
*[[soweli]] la meli li kama jo e telo unpa tan mama antelon [[lupa meli|insa]] ona. mama meli soweli li jo e soweli lili lon insa. ni la ona li kama suli. [[tenpo kama]]la soweli lili li kama tan insa li kama lon.
*tenpo mute la [[akesi]] meli en [[waso]] meli en kala meli en pipi meli li pana e [[sike mama]]. [[tenpo kama]] la ijo lili ona li [[pakala]] e [[sike mama]] li kama lon tan ona.
ni la jan li sama soweli.
meli soweli en meli jan la nena sijelo sinpin li pana e telo mama tawa soweli lili (anu jan lili). meli jan li jo e ni la ona li jo e tu lon tenpo mute. meli soweli ante li jo e nanpa ante. telo ni li wawa li pona li suli e soweli lili (anu jan lili).
==selo ona==
lukin la meli li ken sama mije anu tonsi li ken ante tan mije anu tonsi.
meli li ken kule ante li ken jo e linja ante li ken jo e sijelo ante. mije anu tonsi la meli li ken suli li ken lili.
===soweli===
soweli la meli li ken sama mije li ken ante lukin tan mije anu tonsi. soweli mute la mije li suli mute.
===kala===
kala mute la meli li sama mije.
===waso===
waso la meli li ken lili li ken kule mute ala.<gallery orientation="none" widths="170" position="center" spacing="small">
Anas_platyrhynchosZZ.jpg|sitelen ni la meli li lon sewi. mije li lon anpa.
Peacock courting peahen.jpg|meli li jo e kule lili. mije li jo e kule mute li suli lukin.
Pair_of_mandarin_ducks.jpg|mije li jo e kule mute. meli li jo e kule lili.
</gallery>
===pipi===
pipi la meli li ken ante lukin tan pipi mije.<gallery orientation="landscape" position="center">
Anthocharis_cardamines_female_(5709794696).jpg|meli li walo.
Anthocharis_cardamines_Weinsberg_20080424.jpg|mije li walo li jelo.
</gallery>
===akesi===
akesi la ni li sama soweli.
=== jan ===
jan la meli li ken ante lukin tan kulupu jan / nasin jan tan sijelo. taso meli en mije en tonsi li ken sama lukin.
[[kulupu:lipu ni li tan lipu Panton la o lukin]]
[[kulupu:ijo lon]]
[[kulupu:soweli]]