'''sitelen pi ken jan''' li kulupu pi [[lipu lawa]] li awen e jan ale. lipu lawa ni li toki e ni: jan ale li jo e ona lon tenpo ale. jan mute li toki e ona lon tenpo mute. taso pini pi [[utala suli nanpa tu]] la, jan mute li pilin e ni: sitelen pi ken jan li suli mute a. tan ni la, kulupu pi {{nimi ijo|[[ma mute wan]]|United Nations}} li pana e [[toki pi ken jan pi ma ale]].
ijo pi sitelen pi ken jan li ante tawa jan ante. kulupu ona li ken jo e ijo sama ni: jan ale li ken tawa li ken toki insa e ijo ale li ken alasa e [[nasin sewi]] ale. kin la, jan mute li pilin e ni: jan li ken ante e jan lawa pi ma ona.
ma ale pi ma mute wan li toki e ni: sitelen pi ken jan li pona. taso ma ale li awen ala e ni tawa jan ona. tenpo pini en tenpo ni la, ma mute ante li pakala e sitelen ni tawa jan ona. awen pi jan ali li wile e pali mute tan ma ale lon tenpo ale.{{ike|kon pi nimi ni li seme?}}
[[kulupu:lipu lawa]]
[[kulupu:nasin lawa]]
[[kulupu:nasin jan]]