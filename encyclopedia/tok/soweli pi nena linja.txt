'''soweli pi nena linja''' li soweli li suli suli.
[[Image:250px-Elephant_near_ndutu.jpg|left|thumb|150px|soweli pi nena linja lon [[ma Apika]]]]soweli pi nena linja li soweli tu. soweli nanpa wan li lon [[ma Apika]].
nanpa tu li lon [[ma Asija]].
soweli pi nena linja li pali e ijo mute kepeken nena ona. ona li moku e kasi e telo kepeken nena ona. ona li pilin suwi e soweli pona ona kepeken nena ona. ona li utala e soweli ike kepeken nena ona. ona li pilin e kon kepeken nena ona. ona li ken kama tawa moku kepeken nasin ni.
[[Image:250px-Lightmatter_elephanttrunk.jpg|left|thumb|200px|soweli ni li telo e oko ona kepeken nena ona.]]
soweli pi nena linja li jo e uta walo suli. ona li moku li utala kepeken uta walo ona.
jan li moli e soweli pi nena linja tan ni: ona li wile kama jo e uta walo ona. nanpa soweli li lili tan ni.[[File:200px-Tanzanian_Elephant.jpg|thumb|left|200px|soweli pi nena linja li jo e uta walo suli]]
{{lili}}
[[kulupu:lipu ni li tan lipu Panton la o lukin]]