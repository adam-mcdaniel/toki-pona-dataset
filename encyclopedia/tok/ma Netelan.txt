{{poki sona ma|nimi ma=ma Netelan|nimi mama=Nederland|ma=|len ma=[[sitelen:Flag of the Netherlands.svg|border|130px]]|sitelen lawa=[[File:State coat of arms of the Netherlands.svg|101x85px]]|toki lawa=[[toki Netelan]]|toki ante=|nasin lawa=|ISO 3166=NL|ma tomo lawa=[[ma tomo Ansetan]]<br>[[ma tomo Den Haag]]|sitelen ma=[[sitelen:EU-Netherlands.svg|220px]]|mani=[[mani Elopa]] ()|ma suli=[[ma Elopa]]|lipu ilo=[https://www.government.nl/ government.nl]}}
'''ma Netelan''' li [[ma]] lon [[ma Elopa]]. [[toki Netelan]] la nimi ona li ''Nederland''. ma tomo lawa li [[ma tomo Ansetan]]. taso kulupu lawa pi ma Netelan li lon [[ma tomo Den Haag]]. taso ma tomo pi jan mute mute li [[ma tomo Kotetan]]. ma Netelan li poka [[ma Tosi]] li poka [[ma Pesije]]. ma Netelan li ma pi [[kulupu Elopa Wan|kulupu wan Elopa]] li kepeken e [[mani Elo]]. [[len ma pi ma Netelan|len ma]] li jo e kule ni: loje en walo en laso. kalama musi ma li [[kalama musi pi ma Netelan|kalama musi Wilhelmus]]
== nimi Netelan ==
toki Netelan pi sin ala la nimi Nederland li 'ma anpa'. ma Netelan li jo ala e nena suli. toki mute la nimi pi ma Netelan li 'ma anpa'. pana lukin la nimi pi ma Netelan li ''Pases Bajos''.
== tenpo pini ==
tenpo pini la [[ma Netelan]] en [[ma Pesije]] li ma wan. ma Pesije li ma pi ma Netelan ala lon tenpo sike 1830.
ma Netelan li utala ala lon tenpo utala ma pi nanpa wan. taso ma Tosi li utala e ma Netelan li jo e ma Netelan lon tenpo utala ma pi nanpa tu. ma Tosi li pakala mute e [[ma tomo Kotetan]] li moli e jan pi [[nasin sewi Juta]] mute mute.
tenpo pini la ma Netelan li jo e [[ma Intonesija]] e [[ma Suliname]]. ma Intonesija li ma pi ma Netelan ala lon tenpo sike 1945. ma Suliname li ma pi ma Netelan ala lon tenpo sike 1975. jan mute pi [[ma Intonesija]] en jan mute pi [[ma Suliname]] li lon ma Netelan tan ni. ma Suliname li kepeken e [[toki Netelan]].
== ma lili ==
ma Netelan li jo e ma lili luka luka tu. jan mute li toki e ni: ma Olan li nimi pi ma Netelan. taso ma Olan li ma pi ma Netelan li jo e ma lili tu. ma lili pi ma Olan li [[ma lili Noord-Holland|ma lili Notolan]] li [[ma lili Zuid-Holland|ma lili Setolan]]. ma Olan li jo e ma tomo suli mute. ma tomo Ansetan en ma tomo Rotterdam en ma tomo Den Haag li lon ma Olan.
jan mute pi [[ma lili Frysln]] li toki e [[toki Frysln]]. toki Frysln li toki Netelan ala. kulupu lawa pi ma lili Frysln kepeken e toki Frysln e toki Netelan.
tenpo pini la [[ma lili Flevoland]] li lon ala. jan li pali e ma lili Flevoland lon tenpo sike 1968.
ma Netelan li jo e ma luka wan lon ma Amelika. ma ni li [[ma Alupa]] li [[ma Ponelu]] li [[ma Kosu]] li [[ma Sintesasiju]] li [[ma Sapa]]. jan mute li toki e [[toki Papijamento|toki Papijamentu]] lon ma ni. toki Papijamento li jo e nimi pi [[toki Potuke]] pi [[toki Epanja]] pi [[toki Netelan]].
== kon ==
telo sewi mute li lon ma Netelan tan ni: ma Netelan li jo e poki telo mute. ma Netelan li jo e tenpo lete e tenpo seli. tenpo pi mute lili la ko walo en telo kiwen lete li kama.
==weka telo==
tenpo pini la ma mute li ma telo li lon anpa telo. jan pi ma Netelan li pali e nena li weka e telo li pali e ma sin. toki Netelan la nimi pi ma sin ni li ''polder.'' telo mute li pakala e ma Netelan lon tenpo sike 1953. jan li pali e tomo Deltawerken tan ni. tomo Deltawerken li lon [[ma Selan]].
== jan lawa ==
jan lawa pi ma Netelan li [[jan Wilemalesante]]. ona li jan lawa pi tenpo mute. jan Amalija li jan lili pi jan Wilemalesante. tenpo kama la ona li jan lawa pi ma Netelan. meli ona li [[jan Masima]]. ona li pi [[ma Alensina|ma Akensina]]. [[jan Wilemalesante]] li ken pali e ijo pi mute lili. jan mute mute li pilin e ni: jan Wilemalesante li pona. tenpo suno pi jan Wilemalesante li tenpo suno ma pi suli mute. nimi tenpo li tenpo Koningsdag. tenpo Koningsdag la jan mute li jo e len jelo loje tan ni: mama ale pi jan lawa en jan lili ale pi jan lawa li jo e nimi ''Van Oranje''. toki Netelan la o''ranje'' li loje jelo.
== kulupu lawa ==
tomo pi kulupu lawa li [[tomo Tweede Kamer]]. tomo Tweede Kamer li lon [[ma tomo Den Haag]]. lon tomo Tweede Kamer la kulupu suli li [[kulupu VVD]] li [[kulupu PVV]] li [[kulupu CDA]]. kulupu VVD li wile e ni: jan li ken pali e ijo mute li ken esun mute. kulupu PVV li wile e ni: ma Netelan li suli li jo ala e jan mute pi ma ante. kulupu CDA li pilin e [[nasin sewi Kolisu]]. tomo Tweede Kamer li jo e kulupu pi nasin loje. pana lukin la [[kulupu GroenLinks]] li wile e ni: ma Netelan li jo e sama mute e kon pi jaki ala. kulupu VVD li suli mute mute lon tomo Tweede Kamer. jan lawa pi kulupu VVD li [[jan Mark Rutte]]. jan Mark Rutte li pali e ijo suli mute.
== moku ==
ma Netelan li jo e moku pi pona mute mute. kili ma sike li lon moku mute pi ma Netelan. ma Netelan li jo e moku ni:
* pan suwi sike lili kepeken ko suwi pi kule loje jelo pimeja. toki Netelan la nimi li ''stroopwafels''.
* pan suwi sike lili seli kepeken ko suwi walo. toki Netelan la nimi li ''poffertjes''.
* ko jelo. ko jelo li lon tan soweli pi telo walo. toki Netelan la nimi li ''kaas''.
== nasin ==
kulupu lawa pi ma Netelan li pilin ala e ni: [[kasi nasa]] li ike. kulupu lawa ma pi mute lili li pilin sama ma Netelan. jan li ken jo e [[kasi nasa]] lon ma Netelan. jan li ken kepeken e kasi nasa lon tomo pi kasi nasa. toki Netelan la nimi pi tomo ni li ''coffeeshop''.
kulupu kule li pilin pona lon ma Netelan. jan mute mute li pilin e ijo tu: meli li ken olin e meli li ken jo e tomo poka meli. mije li ken olin e mije li ken jo e tomo poka mije. taso, tonsi li ken ala kama jo e misikeke tonsi kepeken tenpo lili.
kulupu lawa pi ma Netelan li toki e ni lon tenpo sike 2001: sina sama jan ale. jan kule li ken wan.
== jan pona ==
ma Netelan en [[ma Pesije]] en [[ma Lusepu]] li ma pi [[kulupu Penelusi]]. ma ni li sama mute. tenpo pini pi ma ni li sama mute. ma Netelan en Pesije li toki e [[toki Netelan]]. ma Lusepu en ma Pesije li toki e [[toki Kanse]]. jan pi ma Netelan li pilin e ni: [[ma Tosi]] li suli mute. jan pi ma Netelan mute li lon [[ma Tosi]]. ma Netelan en [[ma Tosi]] li esun e ijo mute. jan mute pi ma Netelan li kama sona e [[toki Tosi]].
{{ma Elopa}}<br />{{ilo Wikitata|Q55}}
{{DEFAULTSORT:Netelan}}
[[kulupu:ma Elopa|Netelan]]
[[kulupu:ma Netelan]]
[[kulupu:lipu ni li tan lipu Panton la o lukin]]