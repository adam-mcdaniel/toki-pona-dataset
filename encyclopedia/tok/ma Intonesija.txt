{{poki sona ma|nimi ma=ma Intonesija|nimi mama=Republik Indonesia|ma=|len ma=[[sitelen:Flag_of_Indonesia.svg|border|130px]]|sitelen lawa=[[sitelen:National_emblem_of_Indonesia_Garuda_Pancasila.svg|101x85px]]|toki lawa=[[toki Intonesija]]|toki ante=|nasin lawa=|ISO 3166=IDN|kalama musi ma=[[File:Indonesiaraya.ogg]]|sitelen ma=[[sitelen:Indonesia_(orthographic_projection).svg|220px]]|mani=[[mani Intonesija]] (''Rupiah'', IDR, Rp)|ma tomo lawa=[[ma tomo Sakata]]}}
'''ma Intonesija''' {{nimi ijo||Indonesia|toki Intonesija||ipa=}} li kulupu [[ma pi poka ale telo]] li lon [[ma Asija]] li lon [[ma Osejanija]]. poka pi suno kama la [[telo suli Pasipi]] li lon. poka pi suno weka la [[telo suli Palata]] li lon. ma pi poka ona li [[ma Malasija]] li [[ma Papuwanijukini]] li [[ma Simolete]] li [[ma Sinkapo]] li [[ma Pilipina]] li [[ma Wije]] li [[ma Pala]] li [[ma Oselija]].
== ma ==
kulupu ma tu ni li lon: kulupu ma Sunta suli en kulupu ma Sunta lili. kulupu ma Sunta suli la [[ma Sumatela]] en [[ma Sawa]] en [[ma Kalimantan]] en [[ma Sulawesi]] li lon. kulupu ma Sunta lili la [[ma Papuwa]] en [[ma Maluku]] en [[ma Komoto]] en ma ante mute pi poka ale telo li lon. ma tomo lawa ona li [[ma tomo Sakata]] lon [[ma Sawa]].
[[nena ma#nena seli|nena seli]] mute li lon ma Intonesija. tenpo mute la ma li ken tawa wawa.
== jan pi ma Intonesija ==
tenpo sike 2020 la jan 269 812 000 li lon ma Intonesija<ref>Wolters, Oliver W. ; McDivitt, James F. ; Leinbach, Thomas R. ; Adam, Asvi Warman ; Legge, John David ; Mohamad, Goenawan Susatyo; "Indonesia". ''Encyclopedia Britannica'', ni li tan lipu https://www.britannica.com/place/Indonesia lon tenpo suno 2021-05-27.</ref>. kulupu jan en toki en nasin sewi en nasin musi li mute. jan li ken sona e jan ante ale kepeken [[toki Intonesija]]. toki ni en [[toki Malasija]] li sama mute tan toki Malasija li jo e ante lili taso.
== tenpo pini ==
tenpo pini la kulupu lawa mute li lon ma ni. tenpo sike 1319 la kulupu lawa pi {{nimi ijo|ma Masapawi|Majapahit|toki Intonesija||ipa=}} li lon wawa. tenpo sike 1815 la kulupu pi [[ma Netelan]] li lawa. tenpo sike 1942 la kulupu pi [[ma Nijon]] li lawa. tenpo sike 1945 la jan pi ma Intonesija li lawa kepeken wile ona. tenpo ni la ma Intonesija li kama lon sama ma wan. tenpo sike 2002 la [[ma Simolete]] li weka tan ma Intonesija li kama ma sin.
{{ma Asija}}
[[kulupu:lipu ni li lon lipu Panton kin la o lukin]]