'''seli''' li nasin wan pi wawa ijo.
[[wan ijo Atomo]] en [[kulupu Molekula]] pi ijo ale li tawa nasa lon tenpo ale. taso, tawa ni li lili mute. kama mute la, [[wawa tawa pi ijo suli]] li anpa e tawa ni, li pali e ni: lukin la, ijo li tawa ala. ijo li lete la, tawa ni li lili. ijo li seli la, tawa ni li suli. wan ijo pi ijo nanpa wan li utala e wan ijo pi ijo nanpa tu la, ona li pana e wawa tawa tan ona ante. ijo lete li pilin e ijo seli la, ijo lete li kama seli. ijo seli li kama lete. suli seli ona li ante tawa suli sama.
* ijo [[kiwen]] li kama seli la, ona li ken kama [[telo]]. wawa tawa seli pi wan ijo ona li open anpa e wawa tawa pi ijo suli tan ijo sama.
* ijo [[telo]] li kama seli la, ona li ken kama [[kon]]. wawa tawa seli pi wan ijo ona li open anpa e wawa tawa pi ijo suli tan ijo ante.
sin la, ijo pi seli mute li pana e [[wawa suno]]. wawa suno ni li ken seli e ijo ante. nasin ni la, [[suno]] li seli e [[ma]], e [[mun]].
[[kulupu:seli]]
[[kulupu:nasin sona]]