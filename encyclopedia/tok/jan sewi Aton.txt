[[sitelen:Deir el-Bahari 2016-03-25x.jpg|thumb|287x287px|sitelen pi jan sewi Aton]]
'''jan sewi Aton''' (toki Masu: ''tm''; toki Nilemenkemi: , ''Atoum''; toki Elena: , ''Atom'') li jan sewi pi [[nasin sewi Masu]]. ona li lawa e suno e ma. jan li olin sewi e ona lon [[ma tomo Anu]]. tan ni la jan li toki e ni: jan sewi Aton en [[jan sewi Le]] li sama. jan li pana e nimi Atonle tawa ona. jan sewi Aton li pali e ona sama. tan ni la nimi ona pi toki Masu li kon pi jan pini. lukin la ona li mije li jo e len kiwen lawa walo loje pi ma Masu ale. tenpo pi mute lili la ona li waso suli. ona li jo e nimi ni: jan lawa pi ma tomo Anu. akesi li sewi tawa ona.
jan li toki e ni: jan sewi Aton li lon e ona sama tan telo pi [[jan sewi Non]]. [[jan sewi Su]] en [[jan sewi Tenu]] li tan telo walo unpa ona. jan sewi Su en jan sewi Tenu li lon e [[jan sewi Ke]] e [[jan sewi Nu]]. jan sewi Ke en jan sewi Nu li lon e [[jan sewi Wesile]] e [[jan sewi Ese]] e [[jan sewi Sete]] e [[jan sewi Nipeho]]. jan sewi Wesile en jan sewi Ese li lon e [[jan sewi Olo]]. tan ni la jan sewi Aton li pali e jan sewi luka tu tu.
== tan sona ==
* Asante, Molefi Kete, and Ama Mazama. Atum. ''Encyclopedia of African Religion'', SAGE, London, 2009, pp. 7677.
* Bunson, Margaret. Atum (Tem, Tum). ''Encyclopedia of Ancient Egypt'', Facts On File, New York, 2012, p. 59.
* Remler, Pat. Atum. ''Egyptian Mythology, A to Z'', Chelsea House, New York, 2010, p. 24.
[[kulupu:nasin sewi]]