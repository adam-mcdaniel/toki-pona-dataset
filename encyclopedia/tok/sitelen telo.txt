'''sitelen telo''' li [[sitelen pi toki pona]] tan jan u/efofeks lon [[ilo Wesi]]. sitelen ni li sama e sitelen pi [[toki Nijon]]. sitelen telo li nasin sitelen tu:
* nasin pi linja telo la, sitelen li jo e sona wan. linja telo pi toki pu en linja telo pi nimi sin lili li lon. jan li ken sitelen e nimi pi toki pona kepeken linja telo.
* nasin pi linja sin la, sitelen li jo e kalama wan. kalama ale pi toki pona li lon nasin ni. jan li ken sitelen e nimi pi toki pona ala kepeken linja sin.
mama pi sitelen telo li toki e ni: jan li sitelen e ona tan sewi tawa noka, li sitelen e ona tan poka pi sitelen ala tawa poka ante. telo pimeja lon luka li jaki tawa ona.
o wile e sona mute la, o tawa [https://www.reddit.com/r/tokipona/comments/jax1x2/sitelen_telo_v101_a_japaneseinspired_logographic/ pana ona lon ilo Wesi].
[[kulupu:toki pona]]
[[kulupu:nasin pi sitelen toki]]