[[sitelen:Europa-moon-with-margins.jpg|thumb|sitelen pi mun Elopa]]
{{nimi ijo|mun Elopa||toki Elena majuna||ipa=}} li [[mun]] li sike e [[mun Jupite]]. suli pi mun pi mun Jupite la, ona li nanpa tu tu. selo ona li [[kiwen telo lete]]. ona li jo e kon lili. insa ona li pana e seli. tan seli ni la, telo suli li lon insa pi mun Elopa. jan sona li pilin e ni: ken la, ijo pi moli ala li lon telo suli ni. jan sona mute li pilin e ni: jan Elopa li suli.
tenpo sike nanpa 1610 la, [[jan Kalilejo Kalile]] li kama sona e mun Elopa. nimi pi mun Elopa li sama jan pi [[nasin sewi Elena]].
=== ilo pi mun Elopa ===
tenpo sike nanpa 1973 la, {{nimi ijo|ilo Pijoniwa|Pioneer|toki Inli||ipa=}} nanpa luka luka li ilo mun nanpa wan pi mun Elopa, li sitelen e mun ni. taso, sitelen ni li lili, li pana ala e sona mute.
tenpo sike nanpa 1995 la, {{nimi ijo|ilo Kalilejo|Galileo|toki Inli||ipa=}} li kama sike e mun Jupite. ilo ni li sitelen mute e mun Elopa, li pana e sona mute tawa jan sona.
[[kulupu:mun]]
[[kulupu:mun Jupite]]