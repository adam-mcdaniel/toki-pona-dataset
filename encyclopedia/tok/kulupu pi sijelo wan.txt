{{lili ike}}
'''kulupu pi sijelo wan''' (toki Inli: dissociative identity disorder) la, kon pi jan mute li lon sijelo wan.<ref name=":0">kulupu Aponi la, [https://lipukule.org/post/2021/02/25/nasin-kulupu-li-seme/ ''nasin kulupu li seme?''], lon ''[[lipu kule]].''</ref> jan mute li pilin e ni: ni li nasa, li ike. taso kulupu mute li pilin e ni: tenpo mute la, ni li ike ala.
tan kulupu li mute. kulupu mute li kama tan ni: jan li pilin ike mute tan ike suli, li pakala, li kama jan mute.<ref name=":2">jan {{toki ante|Gerg Ribry}} en jan {{toki ante|Lszl Lajtai}} en jan {{toki ante|Zsolt Demetrovics}} en jan {{toki ante|Aniko Maraz}} la, {{nimi ijo|''[https://www.ncbi.nlm.nih.gov/pmc/articles/PMC5468408/ nasin kulupu pi sijelo wan la: kepeken toki lukin la, kama sona pi pilin pi jan ni: ona li jo e kon mute]''|Multiplicity: An Explorative Interview Study on Personal Experiences of People with Multiple Selves|toki Inli|ipa=}} (2017-06-13), lon lipu {{nimi ijo|''jan sinpin pi [[nasin sona pi pali lawa]]''|Frontiers in Psychology|toki Inli}}.</ref> kulupu ante la, tenpo ale la ona li lon. kulupu ante kin la, jan li pali e jan sin tan wile. jan mute li pilin e ni: ni li ike ala. taso jan mute kin li pilin e ni{{o pana e tan sona}}: ni li ike, tan ni: jan li pali e jan ante lon sijelo ona la, jan ante li wile weka tan jan ni la, ona li ken ala.
kulupu pi sijelo wan li ken ante mute.<ref name=":0" /><ref name=":1">kulupu Alesanwa la, ''wan tan mute en mute tan wan'', lon lipu nanpa 9 pi ''[[lipu tenpo]] [https://liputenpo.org/lipu-tenpo-nanpa-mun/ nanpa mun]'' (2021-03-01).</ref> kulupu wan la, jan ale li sona sama. kulupu ante la, jan li sona e sona ona taso, li sona ala e pali anu jan pona pi jan kulupu ante. kulupu la, jan mute li ken lon, taso nasin mute pi jan wan taso li ken kin.
jan pi kulupu wan li ken ante mute kin. ken la jan wan li ken toki kalama, taso jan ante li ken ala.<ref name=":0" /> ken la "ma lawa" la jan li jan ala, li [[jan soweli]] anu [[soweli]] taso anu [[ilo sona]] anu jan tan [[musi]] anu ante.<ref name=":2" />
jan kulupu li "lon sinpin" la, ona li lawa e sijelo.<ref name=":1" /> kulupu mute li ken ala sinpin tan wile. ona li ken tan pilin ike, li ken tan ken.<ref name=":2" />
== tan sona ==
<references />
[[kulupu:nasin jan]]