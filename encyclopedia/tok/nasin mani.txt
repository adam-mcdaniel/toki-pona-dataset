[[sitelen:NY stock exchange traders floor LC-U9-10548-6.jpg|thumb|esun kipisi pi ma tomo Nujo]]
{{nimi ijo|'''nasin mani'''|capitalism|toki Inli}} li [[nasin esun]] suli, li nasin pali suli. nasin mani la, jan esun en kulupu esun li jo e ijo, e ilo pali, e tomo pali, e [[ma]]. kama jo e ijo la, jan li wile kepeken mani. jan li pali tawa ni: ona li wile jo e [[mani]], e ijo pi suli mani suli.
ma pi nasin mani la, mani en ijo li suli tawa kulupu lawa. jan li jo e [[tomo]] la, kulupu lawa li ken ala weka e tomo tan ona, li ken ala pana e tomo tawa jan ante. (lon la, nasin lawa li ken pana e wawa ni tawa kulupu lawa.)
nasin mani pi tenpo ni li kama lon e tenpo pi [[ante ilo suli]]. tenpo ni la, ma mute li ma pi nasin mani.
jan pi toki utala li toki e ijo ni: nasin mani la, jan pi mani mute li jo e wawa mute. jan pi mani lili li jo e wawa lili. jan pi mani mute li ken ante mute e nasin esun, li ken ike tawa jan pi mani lili. jan pi pilin ike tawa nasin mani li open e [[nasin pi pali kulupu]].
{{lili ike}}
[[kulupu:esun]]
[[kulupu:nasin lawa]]